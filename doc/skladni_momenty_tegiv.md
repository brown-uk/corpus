# Складні моменти тегування


## Числівники

Після дробових числівників іменник незмінно стоїть у родовому відмінку однини: сім десятих відсотка, 25,4 тонни, 2,3 м тощо — у всіх таких випадках наступний іменник чи абревіатуру від нього можна спробувати залишити тільки в род.в. однини

1 кг, 51 кг, 121 м, 501 г — у всіх цих випадках після одиниці йде тільки форма однини, множину варто відкинути

## «Малі слова»

### а
conj:coord  – найчастіший випадок. NB: може траплятися не тільки між двома сурядними реченням, а й на початку одинарного речення «А тим часом…»
intj    – А! А-а! А, ось де ти!
part    – коли спонукає до дії чи відповіді: А ходи сюди! Скажи, а?


### її (також його, рідше їх)
Непросто розмежувати noun і adj:
    • якщо доречніші запитання «кого? чого?», то лема noun, а відмінок v_rod
    • якщо ж «чий? чия? чиє? чиї?», то лема adj й відповідний відмінок
Наприклад,
… в її проведенні (про виставку) – ставимо запитання: проведенні чого? її (виставки) – отже, лема «вона», род.в. однини:
… використовувати їх потенціал - якщо inanim (лісів) то чого (має бути їх), але якщо anim то чий (їхній) ???

### його
Завжди треба визначати, якого слова в реченні стосується «його»:
«Потушкувавши м’ясо …, додаємо його» — «його» стосується слова «м’ясо», тож лема має бути «воно»:
<token value="його" lemma="воно" tags="noun:unanim:n:v_zna:&amp;pron:pers:3" />

Часто допомагає визначення пасивності/активності: його джерело:
  * чиє - його приватне джерело - його/adj
  * чого - кого/чого - джерело його виникнення - він/noun

### тим

СУМ-11 (але з тегами ВЕСУМу для ясності):
  * тим adv:arch - зараз кажуть "тому (adv)". Приклад:  _Йому, мабуть, ніяка жінка не вгодить... тим він і не жениться_
  * тим conj:subord:arch - зараз кажуть "тому (conj:subord)": "Уживається в складі складеного сполучника для зв'язку головного речення з підрядним реченням причини.  — _Щось моя невістка не одчиняє при мені своєї скрині; мабуть, тим, що порожня... Якось не дуже хапались хлопці сватати її, мабуть тим, що вона сама липла до них._ "
  * чим conj:subord - " _спол._ порівняльний. Вводить у складне речення порівняльне підрядне або член речення, маючи в наступному реченні або частині його співвідносне слово тим, рідше то." " _чим більше рук, то і швидче [швидше] діло поспіє_ "
  * той adj:m:v_naz:&pron - дуже широко потрактований у СУМ-11, зокрема як субстантивований займенник (те, того, тим). Зокрема одне з підзначень значення 6 таке: "Уживається в складі співвідносного словосполучення чим..., тим".

Тобто за СУМ-11 виходить, що словоформа "тим" завжди (окрім застарілих вживань, див. вище, де :arch) зводиться до леми "той" adj:&pron. У парному сполучнику виходить (підхід СУМ-11, але теги ВЕСУМ): чим conj:subord ... тим adj:m:v_oru:&pron ... Паралелізм кульгає, але таке буває в складених сполучниках: різні слова належать до різних частин мови, однак разом, як конструкція, виконують роль сполучника.

ВЕСУМ:
  * тим adv:arch
  * тим conj:subord:arch
  * те noun:inanim:n:v_naz:&pron:dem - ми ввели цю лему у ВЕСУМ (її нема у СУМ-11), бо якщо трактувати всі випадки субстантивовованого вживання той як adj, то виходять дуже нетипові поєднання на рівні тегів класів (наприклад, про те, — pron+adj+punct). 

Тепер нам треба окреслити, коли саме проставляти для те (і непрямих форм - тим, того) noun, а коли adj. У СУМ-11 для "той" наведено багато значень з noun, але чимало і з adj. Згрубша можемо для себе прийняти таке правило: 
якщо те/тим/того вживається поруч з іменником, то тегуємо як adj. Якщо ж іменника поруч нема й не може бути, то тегуємо як noun.

Звідси випливає, що у складених сполучниках ми маємо два варіанти:
1. Тегувати те/тим/того як noun - морфологічний підхід.
2. Тегувати те/тим/того як conj:subord - контекстний підхід.

За морфологічним підходом маємо:
    * чим conj:subord ... тим noun:inanim:n:v_oru:&pron:dem ...
а для леми  тим conj:subord треба додати тег :arch, тобто звести всі її вживання до однієї-єдиної застарілої конструкції "тим, що...".

За контекстним підходом зберігаємо лему тим conj:subord без тега :arch і тегуємо чим conj:subord ... тим conj:subord ...Але тут виникають проблеми, бо конструкція "тим, що.." застаріла, а нам доведеться тегувати в ній "тим" як нормальне, а не застаріле.

В інших подібних випадках ми трималися морфологічного підходу (завжди чи майже завжди), і в цьому випадку я теж схиляюся до нього. 

Суворо за морфологічним підходом тегуємо того/тим/те/ як noun в таких складених сполучниках, наведених у значенні 10 у СУМ-11:
"10. Уживається як складова частина складених сполучників: Унаслідок того, що; Для того, щоб; З тим, щоб; Мало того, що; Між тим, як; Незважаючи на те, що; Перед тим, як; Після того, як; ... як і т. ін." 
     (NB: у цьому переліку укладачі СУМ-11 поставили також "заст. Тим, що", що прямо суперечить значенню 2 гасла "тим" у тому ж СУМ-11)

У складених сполучниках З того часу, як...; У той час, як... тегуємо той adj — знову ж таки, суворо за морфологічним підходом.

Отже:
  * _, тим більше, що не що зовсім не мав сили_ - тим - noun
  * _чим більше вага, тим більше треба сили_ (тут паралелізм кульгає): чим conj ..., тим noun ... Бо за морфологічним підходом тим conj у нас завжди буде :arch і вживатиметься лише в складі "тим, що..."
  * _Тим більше, що лежить при дорозі, тим більше, що ніхто аж так не противиться_ - тим - noun


### що - conj vs. noun, adv, etc.
«що б не коїлося» — тут «що» є noun:inanim:n:v_naz:&pron:int:rel
Загальне правило стосовно «що», «коли» й інших слів, які можуть бути сполучниками, а можуть бути повнозначними частинами мови: 
    • якщо до них можна поставити запитання, то вони повнозначні (noun, adv). В цьому випадку запитання можна поставити (хоч і кострубато): коїлося що? що б не…. Ще приклади: Вона знала, що робити. (робити що?) Ми розуміли, коли починати. (починати коли?)
    • Коли ж запитання взагалі не можна поставити, тоді це сполучники: Вона знала, що зуміє вистояти. Ми говорили, коли помітили пташку. 

### як
conj:subord, коли 
    • поєднує два речення (роби, як знаєш)
    • у прикладках (він, як командир, …)
    • в порівняльних зворотах (світить, як зоря; гірше, як на чужині; люди як люди)
adv:&pron:int:rel, коли adv:&amp;pron:int:rel
    • не поєднує два речення (як добре ти сказав; От як! кому як)
    • в запитаннях (Як краще? Як тебе звати?)
    • в усталених зворотах (хоч там як, як без рук, як буде, так буде; як знаєш, тут як тут тощо)
part, коли
    • підсилює – в окличних реченнях (як славно! як же!)
    • в риторичних реченнях (Як можна так чинити! Як тебе забути?)
    • виражає здивування, обурення (Як? Як не час?)
    • виражає раптовість дії (він як свисне)


### який, якого
…, який марно описувати словами. – тут «який» у функції додатка (описувати що? який), тож має бути знах.в. Порівняйте: герой, якого ми знаємо (знаємо кого? якого) – теж знах.в.


### це
У ВЕСУМі є три можливі леми: 

    * part
    * noun:inanim:n:v_naz:&pron:dem
    * adj:n:v_naz:&pron:dem

З-поміж цих лем і вибираємо. Найлегше з останньою — «це» є прикметником (прикметниковим займенником), коли стосується іменника й виконує роль прикметника (це озеро). 
А от коли "це" є часткою, а коли — займенниковим іменником?
Коли "це" є частиною (зв'язкою) в складі складеного присудка, то тегуємо як noun:inanim:n:v_naz:&pron:dem. Наприклад, "Кавун — це ягода". В цьому реченні складений присудок "це ягода". Такий тип речень високочастотний.
Коли ж після "це" іде повноцінне речення з підметом і присудком, то тегуємо як part, наприклад, "Гримнули двері — це начальник прийшов на роботу". Тут "це" — вказівна частка, яка вказує на ситуацію приходу на роботу (цю ситуацію описує речення «начальник прийшов на роботу»). 
"Це" як частка part вживається також в інших типах конструкцій: "Це він зробив" (вказівна частка, вказує на ситуацію "він зробив"); "Де ж це вона побігла?" (підсилювальна частка); "Коли це чую — шелеснуло щось у траві" (підсилювальна частка). У всіх цих випадках якщо частку «це» опустити, то змістова структура речення буде збережена.

  * це - значне підвищення - part
  * це було зайве - noun

### все/усе

#### Питання 1. «одно» у «все одно»
Тут «одно» це numr. Так, ціла фраза «все одно» виконує функцію обставини в реченні. Ця функція притаманна прислівникам. Якби ми писали разом «всеодно», то це був би adv (подібно до «заодно»), але в написанні окремо є більше підстав вважати (з морфологічного погляду) друге слово numr.

«ділити - це все одно мати» - це part і все - noun(???), одно - numr

#### Питання 2.
все - це adv, а інколи воно вживається у функції частки (це відповідає опису в СУМ-10 «5. у знач. підсил. част.»)
все-таки - розбиваємо на все adv + таки part (аналогічно до «все ж таки»).
Примітка: написання «все таки» (без дефіса) є хибним у сучасних текстах

#### Питання 3: все/усе це, це все/усе
«оцінка - це все результат» - це part і все - adv
«- все це оточує» - все - adj і це - noun
«все це потрібне нам» - все - adj і це - noun
«все це я переживала» - все - adj і це - noun
дуже складно (особливо якщо опущено риску):
  * «все це (-) поросле травою минуле» - все - adv і це - part, але
  * «все це поросле травою минуле пішло у небуття» - все - adj і це - noun (бо воно стосується підмета «минуле»)
Наступні випадки - дивимося, яке з двох слів можна викинути без значного спотворення:
  * «все це відбувається» - все adj і це noun
  * «те все відбувається» - все adj і те noun
  * «вдягнутися у все чорне» - тут теоретично «чорне» субстантивований прикм., але у нас немає «чорне noun», тож тут «все adj» + «чорне adj»
  * «зазначати все велике і маленьке» - аналогічно, тут «все adj» + «adj і adj»
«перш за все це стосується» - все noun:n:v_zna і це noun:n:v_naz 
«перш за все це результат» - все noun:n:v_zna (бо є prep) і це part 
«це все, що наразі можна було зробити» - це part, все noun:v_zna
«і це все завдяки тобі» - це noun, все adj ???

### Одна одної, одне одного

У реченні "привертали увагу одна одної..". Одна одної це прикметники? І які тут ставити відмінки?
Відповідь: 
одна numr:f:v_naz  
одної numr:f:v_rod

«привітали одне одного»: numr:n:v_naz + numr:m:v_zna:ranim

### Час, раз тощо

«Хотів один раз побачити» - тут «один» і «раз» - v_zna (для перевірки ставимо щось схоже у ж.р.)
Так само «весь час шукав щось. - тут «час» - v_zna


### багато - adv/numr

Теоретично з комахами має бути так: 
н.в. багато комах (літають навколо)
р.в. багатьох комах (немає)
д.в. багатьом комахам (давати поживу)
... 
Тобто тут у н.в. багато є numr, бо, як видно з інших контекстів, це слово відмінюється.
Але є контексти типу "багато комах загинуло" (дієслов-присудок в однині), "ще більше комах може загинути" (тут більше — adv) — і тут, здається, багато має бути adv, бо це паралельний вжиток до "багато снігу".
А от ще в зн.в. одн. може трапитися такий вжиток: "я побачив багато комах" — тут багато теж adv, бо якщо numr, то мало б бути "багатьох комах".

Виглядає так, що в н.в. і зн.в. одн. можливе накладання: багато може бути або numr (коли відмінюється і далі вжито дієслово-присудок у множині), або adv (коли не відмінюється і дієслово-присудок в однині). Проблема в тому, що є купа контекстів («В цьому лісі багато комах»), де не можна буде встановити з певністю, чи тут багато numr чи adv. Пропоную в таких випадках ставити adv і не мучитися. Тобто загалом виходить так: 
* numr ставити тільки тоді, коли є певність, що "багато" відмінюване — це має бути видно або:
    * з форми (багатьох, багатьом)
    * з контексту (дієслово-присудок у множині)
    * числівник краще пасує: «в багато разів пришвидшують» (пор. в 30 разів), «на багато сотень кілометрів»
* У решті випадків — adv, зокрема:
    * коли іменник не є зліченним («багато сил», «багато грошей»)
    * коли є adv «дуже багато машин» («дуже» пасує краще до дієслова с.р. - «дуже багато родин переїхало»)
    * багато років (пор. багато часу)

### Абревіатури

Загальновживані та часті абревіатури переважно отримують повний набір тегів. Якщо ж абревіатура дуже специфічна, то їй ставимо noninfl:abbr

### Паралельні леми

Як визначити від якого слова походить форма "пелюстках"? Від слова "пелюстка" чи "пелюсток"? Також у тексті є слово "хорти" - це порода собаки у множині. В однині є два варіанти написання "хорт" або "хірт". Який з варіантів обрати чи в такому випадку залишати обидва?

Відповідь: в таких випадках залишаємо частотнішу лему: пелюстка, хорт.

Альтернатива: можна подавати інші варіанти лем в піделементі <alts>
