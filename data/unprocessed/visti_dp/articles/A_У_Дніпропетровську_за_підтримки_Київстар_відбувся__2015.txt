<id>A</id>
<author_surname></author_surname>
<author_name></author_name>
<title>У Дніпропетровську за підтримки Київстар відбувся математичний турнір «Еврика»</title>
<publ_in>Вісті Придніпров'я</publ_in>
<url>http://vesti.dp.ua/%d1%83-%d0%b4%d0%bd%d1%96%d0%bf%d1%80%d0%be%d0%bf%d0%b5%d1%82%d1%80%d0%be%d0%b2%d1%81%d1%8c%d0%ba%d1%83-%d0%b7%d0%b0-%d0%bf%d1%96%d0%b4%d1%82%d1%80%d0%b8%d0%bc%d0%ba%d0%b8-%d0%ba%d0%b8%d1%97%d0%b2/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>413</length>
<alt_orth>0</alt_orth>
<errors></errors>
<comments></comments>
<body>
17 жовтня відбувся фінал Відкритого обласного математичного турніру «Еврика-2015», організованого Дніпропетровським національним університетом ім. О. Гончара. У рамках соціально-освітньої програми «Зроби свій внесок» телеком-оператор Київстар виступив партнером інтелектуальних змагань, надавши призовий фонд для переможців.
Відкритий обласний турнір «Еврика» проводився в Дніпропетровську вже всьоме. Його мета — розповісти школярам про сучасну математику та її застосування в різних сферах життя за допомогою спеціально підібраних завдань. Цього року в змаганнях взяли участь понад 300 учнів 5-7 класів і більше 500 старшокласників. Перші місця в молодшій лізі завоювали семикласники Вікторія Румянцева і Борис Зелікман, а кращі результати в старшій лізі продемонстрували учень 9 класу Віталій Трактинський, учениця 10 класу Юлія Здановська і учень 11 класу Богдан Цвігун. Усі переможці турніру «Еврика» — а це 30 школярів — отримали призи від національного телеком-оператора Київстар.
«Київстар вже не вперше підтримує освітні заходи, і ми бачимо дуже хороший результат від об’єднання зусиль навчальних закладів та бізнесу. Педагоги дають знання, а ми надаємо підтримку, яка дозволяє проводити заходи в більшому масштабі, стимулювати до участі більшу кількість дітей. Таким чином, ми робимо свій внесок в інтелектуальний майбутнє нашої країни» — говорить менеджер зі зв’язків з громадськістю Київстар Алла Лаврентьєва.
Як показує практика, учні, які беруть активну участь у різних змаганнях, отримують унікальний досвід і стимул до подальших досягнень. Вони прагнуть освоювати нові рівні знань, розвиватися, і є успішними у виборі своєї професії.
«У минулу суботу в аудиторіях механіко-математичного факультету ДНУ та Обласного ліцею-інтернату фізико-математичного профілю вже всьоме зібралися юні фанати математики. Можу сказати, що це дійсно дуже талановиті діти, і кожен рік після закінчення турніру ми з величезним задоволенням спостерігаємо за тим, як складається подальший життєвий шлях наших учасників. Як правило, після завершення навчання вони обирають роботу в тих напрямках, в яких можуть застосувати свої знання — це програмування, інформаційні технології, інженерія тощо Приємно, що багато з них приймають рішення присвятити себе фундаментальним дослідженням. Наприклад, призер одного з перших турнірів «Еврика» Олександр Козиненко — нині студент магістратури механіко-математичного факультету, автор серйозних дослідницьких робіт, і, до речі, один з провідних членів журі нашого турніру» — ділиться Вадим Кірман, один із засновників турніру «Еврика», доцент Дніпропетровського національного університету.
Нагадаємо, соціально-освітня програма Київстар «Зроби свій внесок» орієнтована на підтримку школярів, студентів-програмістів, стартаперів та молодих підприємців, які прагнуть зробити свій внесок у розвиток України. Зокрема, ініціатива передбачає підтримку талановитих українців, які демонструють найкращі результати у точних дисциплінах (природничі науки і технології, включаючи інформаційні, інженерію, робототехніку та математику).
У 2015 році за підтримки Київстар відбулися 3 літні школи і 15 олімпіад, серед яких — 3 міжнародних. У цих змаганнях взяли участь понад 3500 українських школярів.
</body>