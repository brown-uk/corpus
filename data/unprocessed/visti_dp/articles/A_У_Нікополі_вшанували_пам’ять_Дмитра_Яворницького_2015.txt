<id>A</id>
<author_surname></author_surname>
<author_name></author_name>
<title>У Нікополі вшанували пам’ять Дмитра Яворницького</title>
<publ_in>Вісті Придніпров'я</publ_in>
<url>http://vesti.dp.ua/%d1%83-%d0%bd%d1%96%d0%ba%d0%be%d0%bf%d0%be%d0%bb%d1%96-%d0%b2%d1%88%d0%b0%d0%bd%d1%83%d0%b2%d0%b0%d0%bb%d0%b8-%d0%bf%d0%b0%d0%bc%d1%8f%d1%82%d1%8c-%d0%b4%d0%bc%d0%b8%d1%82%d1%80%d0%b0-%d1%8f%d0%b2/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>384</length>
<alt_orth>0</alt_orth>
<errors></errors>
<comments></comments>
<body>
25 жовтня цього року виповнюється 160 років від дня народження Дмитра Івановича Яворницького. З цієї нагоди в Нікополі відкрито меморіальну дошку історику, письменнику, археологу, фольклористу, етнографу, лексикографу та академіку академії наук УРСР.
, Відкриття меморіальної дошки відбулося за ініціативи нікопольської міськрайонної організації Національної спілки журналістів України. На урочистому зібранні громадськості регіону – журналістів, митців, вчителів, студентів та учнів шкіл  — йшлося про особистість Д.І.Яворницького, його вклад у вивчення та пропаганду історії Нікопольщини.
, З історичною  довідкою про вченого та діяча виступив заступник директора міського краєзнавчого музею, член НСЖУ Мирослав Жуковський.
, Слова заступника міського  голови Ольги Коник були пройняті вдячністю за дослідження історії нашого краю та поширення його надбань. Адже, саме на Нікопольщині  було п’ять  із восьми  Запорізьких січей.
— Дмитром Івановичем було написано близько 150 наукових праць. Зокрема: «Історія запорізького козацтва» (3-томник), «Вольності запорізьких козаків», «Іван Сірко – славний кошовий отаман війська запорізьких низових козаків» та інші, — зазначив у своєму виступі голова Нікопольського осередку НСЖУ Володимир Глядченко.
Саме на Нікопольщині Д.І.Яворницький позував Іллі Рєпіну у написанні картини «Запорізькі козаки пишуть листа турецькому султану» (писар). У його тритомнику згадується місто Нікополь, села Капулівка та Покровське. Названо чимало прізвищ конкретних козаків, пращури яких і нині проживають на нашій території.
Проект встановлення в місті пам’ятних меморіальних дошок ініціювали та реалізовують журналісти. Були відкриті дошки Павлу Богушу, Миколі Палкіну, Олександру Черкащенку, Петру Бібі. Саме вони прищепили прийдешнім журналістам повагу до слова, яке пам’ятає минувшину і пише історію сучасного.
, Ініціатива та її реалізація  лише тоді набувають сили, коли вони матеріалізовані. Дмитро Іванович Яворницький у своєму тритомнику досконало виписав портрет останнього кошового отамана козаччини Петра Калнишевського. При цьому наголосивши, що саме він започаткував меценатство. На його кошти будувалися церкви, відкривалися школи, видавалися книжки. Символічно, що саме уродженець села Покровського (де знаходилась остання Запорізька січ) Володимир Олексійович Євтушенко  — нині директор агрофірми, кошовий отаман війська запорізького  низового став сучасним меценатом – профінансував виготовлення меморіальної дошки Д.І.Яворницькому.
Нікопольська журналістська організація не зупиняється в питанні уславленя пам’яті знаних людей. У минулому році була встановлена дошка пам’яті Олександру Довженку, нинішнього – Дмитру Яворницькому. У наступному 2016 році, з нагоди 80-річчя від дня народження Бориса Мозолевського – археолога, який знайшов золоту пектораль, поета і громадського  діяча – чергова.
, Спілчанська організація, яка об’єднує журналістів Нікополя, Орджонікідзе та Нікопольського району, сповнена сил і бажання уславити всіх тих, хто присвятив своє життя у віншуванні нашого краю, розбудови держави, ім’я  якої – Україна.
В.Петров
</body>