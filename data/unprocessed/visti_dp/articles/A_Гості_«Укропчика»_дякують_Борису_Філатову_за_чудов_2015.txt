<id>A</id>
<author_surname></author_surname>
<author_name></author_name>
<title>Гості «Укропчика» дякують Борису Філатову за чудовий відпочинок</title>
<publ_in>Вісті Придніпров'я</publ_in>
<url>http://vesti.dp.ua/%d0%b3%d0%be%d1%81%d1%82%d1%96-%d1%83%d0%ba%d1%80%d0%be%d0%bf%d1%87%d0%b8%d0%ba%d0%b0-%d0%b4%d1%8f%d0%ba%d1%83%d1%8e%d1%82%d1%8c-%d0%b1%d0%be%d1%80%d0%b8%d1%81%d1%83-%d1%84%d1%96%d0%bb/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>518</length>
<alt_orth>0</alt_orth>
<errors></errors>
<comments></comments>
<body>
Завдяки проекту Бориса Філатова ще понад 200 пенсіонерів Дніпропетровська відпочили в унікальному таборі. За п’ять днів осінньої відпустки літні гості охоче освоїли всі розважальні секції табору. Всього з початку нового проекту в «Укропчику» побували вже, близько, тисячі людей.
— Ми дуже раді, що «Укропчик» став дійсно популярною програмою серед жителів Дніпропетровська. Ми намагаємося зробити наш табір якісним: залучаємо професіоналів з області медицини, які підбирають для кожного оптимальні програми тренувань, збалансоване дієтичне харчування, щодня стежать за станом здоров’я. Ну а щоб люди не нудьгували, ми організовуємо цікаве дозвілля. Учасники нашого табору все життя тяжко працювали на благо міста і країни, вони заслуговують уваги і турботи, — розповів кандидат у мери Дніпропетровська, Борис Філатов.
Як і в попередні зміни, у таборі відпочиваючі займалися відновленням свого здоров’я. Особливою популярністю користувалася аеробіка, розслаблююча зарядка і дихальна гімнастика. Одночасно, поліпшенню самопочуття сприяла розважальна програма, адже на території «Укропчика» розташована зона релаксації на березі Дніпра, проводяться різні майстер-класи, турніри з настільних ігор, вокально-інструментальні гуртки та багато іншого.
Ми запитали у гостей табору, як їм відпочивалось в «Укропчику».
«Поїздкою мене нагородив Кіровський територіальний центр. Я вперше потрапив у такий табір. Тут дуже добре: мені сподобалися заняття з дихальної гімнастики, яку викладає наша Лариса Федорівна Шмалій. А так як я співаю в хорі, то виконав у таборі невеликий концерт — заспівав на італійській мові серенаду під балконом. Усім сподобалося. Я дуже добре відпочив. На відміну від міста, тут прекрасні умови, обстановка, хороше житло, годують дуже пристойно», — розповів Віталій Задорожний.
«Я дуже задоволена. Я такого обслуговування ніколи не бачила. Увага надзвичайна. Лікарі незвичайні. Ліки — будь ласка. Кухня чудова. Повітря, чиста постіль. Я вважаю, що це казка. Це просто необхідно. Я, наприклад, не можу собі дозволити таку розкіш — кудись поїхати», — поділилася враженнями Лариса Чугунова.
«Про «Укропчик» як дізналася? Я газети читаю багато, по телевізору дивлюся. А потім я в територіальний центр ходжу, там і запропонували. Найбільше сподобалося харчування, їдальня. Персонал сподобався — дуже хороші, уважні і чуйні люди. Естрада дуже цікава — кожен день розважальні програми. І кіно, і концерти показують нам. Відпочили дуже добре», — розповіла Олександра Михайлівна.
«Я живу одна. Тому мені цікаво спілкуватися з людьми. Я пропрацювала медсестрою в медсанчастині і люблю людей, суспільство. Такий табір якраз і потрібен для спілкування. Все дуже сподобалось. Просто чудово. Ставлення чудесне — приїхали, поселили, годують нас прекрасно. Ну як з дітьми. Ці п’ять днів пролетіли — ми як у раю прожили. Хочемо подякувати Борису Філатову за його ставлення до нас, за доброту. За те, що він нас не забув, а запросив сюди. Дав нам час відпочити і поспілкуватися», — сказала Зінаїда Лебедєва.
Борис Філатов приділяє особливу увагу вирішенню проблем літніх людей Дніпропетровська, а «Укропчик» — всього лише один з багатьох проектів політика. Так, за ініціативою лідера політичної партії «УКРОП» сьогодні для літніх людей організовують концерти, чаювання, конкурси самодіяльності. Також Борис Філатов виступає за необхідність доплат і надбавок з міського бюджету всім літнім людям Дніпропетровська. За словами політика, пенсіонери повинні бути соціально активними, відчувати підтримку і турботу.
— Тому заходи, концерти, які ми проводимо, чаювання, той же наш табір «Укропчик», в якому літні люди у зараз знаходяться на лікуванні та навчанні — це в першу чергу робиться для того, щоб ми змогли дати можливість відпочити людям старшого віку, — розповів Борис Філатов.
</body>