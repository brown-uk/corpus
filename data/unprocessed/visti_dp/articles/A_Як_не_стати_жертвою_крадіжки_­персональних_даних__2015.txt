<id>A</id>
<author_surname></author_surname>
<author_name></author_name>
<title>Як не стати жертвою крадіжки ­персональних даних?</title>
<publ_in>Вісті Придніпров'я</publ_in>
<url>http://vesti.dp.ua/%d1%8f%d0%ba-%d0%bd%d0%b5-%d1%81%d1%82%d0%b0%d1%82%d0%b8-%d0%b6%d0%b5%d1%80%d1%82%d0%b2%d0%be%d1%8e-%d0%ba%d1%80%d0%b0%d0%b4%d1%96%d0%b6%d0%ba%d0%b8-%c2%ad%d0%bf%d0%b5%d1%80%d1%81%d0%be%d0%bd%d0%b0/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>400</length>
<alt_orth>0</alt_orth>
<errors></errors>
<comments></comments>
<body>
 , Українці в середньому проводять у мережі Інтернет п’ять годин на добу, і щороку цей показник зростає. Ми користуємося поштою, різноманітними телефонними додатками, соціальними мережами. Проте, мабуть, мало хто замислюється над конфіденційністю персонального листування.
Skype або Viber?
«Більшість користувачів Інтернет не приділяють належної уваги цифровій безпеці. Через це заці­кавлені особи можуть практично безперешкодно ви­красти будь-яку інформацію з глобальної мережі», — зазначив під час прес-конференції в ДОО НСЖУ директор програми «Демократичний процес та належне врядування» Українського інституту публічної полі­тики Ігор Шевляков. За його словами, якщо людина хоче упевнитися в захищеності даних, то краще не сподіватися на  звичні для всіх програми Viber і WhatsApp. Задля безпеки телефонних розмов та листування експерт радить користуватися Skype та Signal. Щодо соціальних мереж, то найкраще довіряти Facebook. Поштові скриньки зламують у першу чергу, але чи не найнадійнішою є пошта Gmail від Google. Також усім нам слід пам’ятати основне правило: користуватися потрібно лише програмами та ресурсами зі світовим ім’ям, а інформацію «з грифом секретно» передавати при особистій зустрічі.
Твоя-моя пошта, Про те, як дізнатися, що вашу скриньку зламано, розповів головний тренер Школи цифрової безпеки DSS380 Микола Костинян.
a По-перше, слід звернути увагу на розділ «Нещодавня активність», що можна знайти внизу сторінки. Там є відомості про всі останні сеанси та про те, звідки відбувався вхід до скриньки. Якщо зазначено місця, про які ви й гадки не маєте, то зі 100% впевненістю можна стверджувати: до вашого e-mail має доступ ще хтось, окрім вас.
a По-друге, треба переглянути в налаштуваннях, чи не встановлено пересилання листів іншим особам.
a По-третє, як  це не банально, слід установити надійний пароль, а також не заходити на пошту з чужих комп’ютерів.
Повне ­сканування, Експерт також порадив, як мінімізувати можливість витоку персональних даних. «На смартфоні, планшеті чи комп’ютері треба завжди встановлювати оновлення, адже застарі­ле програмне забезпечення більш уразливе. Крім того, більшість людей працюють з облікового запису адміністратора, а не корис­тувача — це неправильно. Так значно збільшується вірогідність, що запуститься якась шкідлива програма, яка матиме достатньо прав, аби наробити чимало шкоди. Цього можна уникнути, ввійшовши користувачем», — за­значив Микола Костинян. За його словами, необхідно встановити антивірус з офі­ційного сайта, можна навіть безкоштовну пробну версію. Раз на тиждень слід запускати повне сканування комп’ютера. Також у налаштуваннях мережі варто ввімкнути брандмауер, що перевіряє вхідні дані. «Усім користувачам, які хвилюються за збереження персональної інформації, необхідно відключити автозапуск програм та приєднаних пристроїв. І, мабуть, найголовніше — не залишати комп’­ютер та інші гаджети без нагляду та не пускати за власний пристрій інших людей», — підсумував експерт.
Світлана Cиньога      
</body>