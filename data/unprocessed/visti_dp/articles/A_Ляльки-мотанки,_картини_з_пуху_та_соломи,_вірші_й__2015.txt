<id>A</id>
<author_surname></author_surname>
<author_name></author_name>
<title>Ляльки-мотанки, картини з пуху та соломи, вірші й пісні – на Дніпропетровщині лікують особливих дітей творчістю</title>
<publ_in>Вісті Придніпров'я</publ_in>
<url>http://vesti.dp.ua/%d0%bb%d1%8f%d0%bb%d1%8c%d0%ba%d0%b8-%d0%bc%d0%be%d1%82%d0%b0%d0%bd%d0%ba%d0%b8-%d0%ba%d0%b0%d1%80%d1%82%d0%b8%d0%bd%d0%b8-%d0%b7-%d0%bf%d1%83%d1%85%d1%83-%d1%82%d0%b0-%d1%81%d0%be%d0%bb%d0%be%d0%bc/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>416</length>
<alt_orth>0</alt_orth>
<errors></errors>
<comments></comments>
<body>
 , Вишивка, вироби зі скла, дерева, природного матеріалу, народні іграшки, а також пісні та вірші. Сьогодні в Єдиному освітньому центрі людно та весело. Більше 200 дітей з особливими потребами демонстрували свої таланти на традиційному обласному огляді декоративно-прикладного мистецтва. Це один з методів реабілітації та лікування, переконані в департаменті освіти та науки облдержадміністрації, , «Творчість – це найкраща реабілітація для багатьох дітей з особливими потребами. Саме вона вчить їх розуміти свою особливість, свій талант, надихає їх жити та розвиватися. Основне завдання огляду – підтримати прагнення дітлахів до творчості. Традиційно на огляд були відібрані кращі роботи дітей з особливими потребами. Усі вироби діти змайстрували власноруч у творчих майстернях. Твори різноманітні: вишивки, вироби зі скла, дерева, природного матеріалу, художні вироби, народні іграшки тощо», — розповідає директор департаменту освіти та науки ОДА Олексій Полторацький.

Кожен з учасників творчо підійшов до представлення своїх робіт. Дітлахи із задоволенням співали пісні, розповідали про свої вироби у віршованій формі та проводили для членів журі майстер-класи. Дівчатка з навчально-реабілітаційного центру № 12 підготували на огляд карту України. На цій особливій карті кожна область відзначена тим видом мистецтва, що там найбільш розвинене. У створенні карти брали участь вихованці усіх 29-ти гуртків, що працюють у центрі.

«Українське декоративно-прикладне мистецтво широко відоме за межами нашої країни. Це і гончарство, і писанкарство, вишивка рушників. На нашу думку, перлиною нашої творчості є петриківський розпис, народжений на рідній Дніпропетровщині», — представили учасники огляду свій виріб. , , Члени журі були приємно здивовані різноманіттям технік та виробів учасників. Тут були і вишивки, ляльки-мотанки, гончарні вироби, незвичайні картини, виконані у техніці пейс-арт, картини із соломи та художньо обробленого скла, і навіть з тополиного пуху.

«Для цих картин потрібно спочатку зібрати пух, взяти оксамитовий папір. Лише він підходить, бо він шершавий, тож пух на нього добре лягає», — розповідає учасниця гуртка «Чарівна скринька» школи-інтернату № 4  Вікторія. 
А от 11-річна Вікторія, вихованка реабілітаційного центру № 6 полюбляє робити картини із соломи. «Я займаюсь цим лише перший рік, і мені дуже подобається, — розповідає дівчинка. — Одну картину я роблю за 2-3 уроки. Все залежить від складності картини, кількості та розміру елементів». , 
Усі педагоги відмічають, зайняття творчістю – важлива частина реабілітації для дітей. То ж саме таким зайняттям у інтернатах приділяється особлива увага. 
«Сьогодні ми побачили, що ті діти, які знаходяться у наших навчально-реабілітаційних закладах, після певної реабілітації змогли своїми руками виготовити справжні витвори мистецтва, — відмічає Олексій Полторацький. — Це доводить, що діти з особливими потребами можуть успішно реабілітуватися, повернутися до суспільства, отримати спеціальності і жити повноцінним життям». 
В області працює 33 інтернатних заклади для дітей з особливими потребами, у них виховується 5,7 тисяч дітей. 
</body>