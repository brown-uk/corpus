<id>A</id>
<author_surname></author_surname>
<author_name></author_name>
<title>Волонтери Київстар відкривають шостий благодійний театральний сезон</title>
<publ_in>Вісті Придніпров'я</publ_in>
<url>http://vesti.dp.ua/%d0%b2%d0%be%d0%bb%d0%be%d0%bd%d1%82%d0%b5%d1%80%d0%b8-%d0%ba%d0%b8%d1%97%d0%b2%d1%81%d1%82%d0%b0%d1%80-%d0%b2%d1%96%d0%b4%d0%ba%d1%80%d0%b8%d0%b2%d0%b0%d1%8e%d1%82%d1%8c-%d1%88%d0%be%d1%81%d1%82/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>423</length>
<alt_orth>0</alt_orth>
<errors></errors>
<comments></comments>
<body>
 , У грудні 2015 року волонтерська трупа корпоративного благодійного театру Київстар відкриє шостий благодійний театральний сезон та представить 8 спектаклів у 5 містах України. Прем’єрні покази спектаклів співробітники-волонтери підготували під керівництвом досвідчених режисерів провідних українських театрів.
, У 2015 році корпоративному театру Київстар виповнюється шість років. Цьогоріч понад 50 акторів корпоративного театру Київстар покажуть новорічні вистави у п’яти містах – Києві, Львові, Одесі, Черкасах та Дніпропетровську – для понад 2 000 запрошених гостей. Загалом було створено три новорічні історії. Сценаристами стали співробітники Київстар. Вибір сценаріїв також відбувався відкрито – на внутрішньому сайті компанії. Під час підготовки до вистави волонтери провели 2 450 годин на імпровізованих сценах в офісах компанії.
, Загалом за останні п’ять років у різних містах України було показано понад 40 спектаклів. Більше ніж 8 500 дітей та дорослих побачили наші новорічні вистави.
Гостями на театральних виставах стануть діти співробітників, підопічні фонду Caritas у Києві та Дубно, діти з інтернатів і спеціалізованих шкіл.
Днями перший спектакль відбувся на сцені  Дніпропетровського офісу Київстар. Його глядачами стали вихованці  з дитячих будинків сімейного типу об’єднання «ДніпроКідз» та підопічні БФ «Помагаємо».
, «Щороку для новорічного спектаклю у нас народжується новий сценарій. Цього разу ми вирішили познайомити хлопців та дівчат із тим, як зустрічають Новий рік у різних країнах. На нашій сцені були і грузинський Товліс Бабуа з онукою Товлі Майден, й італійський Баббо Натале з Феєю Бефаною. Це історія про те, що жодні відстані не є перешкодою дружбі та взаємовиручці, особливо якщо є надійний мобільний зв’язок та 3G-інтернет. Радість наших глядачів – це найголовніше, заради чого ми робимо новорічне свято у Київстар», – розповів символ 2016 року Пан Мавпа, а за межами підмостків сцени – Роман Галайчук, спеціаліст з телефонного обслуговування Київстар.
Крім того, ще із 2004 року співробітники Київстар щороку піклуються про те, аби близько 3000 хлопчиків та дівчат із підшефних дитячих будинків по всій Україні отримали подарунки. Так, для дітей в інтернатах компанія разом зі співробітниками передає розвиваючі ігри, спортивне спорядження, іграшки, одяг і все найнеобхідніше. Щороку список змінюється залежно від нагальних потреб дітей.
У 2015 році подарунки від співробітників отримають підопічні в 11 інтернатах та будинках сімейного типу по всій Україні: Вінницького обласного спеціалізованого будинку дитини; Жовківської спеціальної школи-інтернату І-ІІІ ступенів; «Карітас Дубно» (Мирогощанського дитячого будинку-інтернату та напівсироти з м. Дубно Рівненської області); Черкаського обласного дитячого будинку; Шевченківського будинку інтернату в смт. Шевченкове (Харківська область); Васильківської школи-інтернату; Школи-інтернату №97 для дітей із вадами слуху (м. Одеса); Об’єднання 6 дитячих будинків сімейного типу «ДніпроКідз» (м. Дніпропетровськ); Запорізької загальноосвітньої школи-інтернату «Світанок»; Кіровоградської спеціалізованої школи-інтернату №1; Криворізької школи-інтернату № 1 (м. Кривий Ріг); Дитячого будинку «Центр опіки» (м. Маріуполь).
 
</body>