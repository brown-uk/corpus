<id>A</id>
<author_surname></author_surname>
<author_name></author_name>
<title>Грип в Україні набирає обертів</title>
<publ_in>Вісті Придніпров'я</publ_in>
<url>http://vesti.dp.ua/%d0%b3%d1%80%d0%b8%d0%bf-%d0%b2-%d1%83%d0%ba%d1%80%d0%b0%d1%97%d0%bd%d1%96-%d0%bd%d0%b0%d0%b1%d0%b8%d1%80%d0%b0%d1%94-%d0%be%d0%b1%d0%b5%d1%80%d1%82%d1%96%d0%b2/</url>
<publ_part></publ_part>
<publ_place></publ_place>
<publisher></publisher>
<year>2016</year>
<pages></pages>
<length>445</length>
<alt_orth>0</alt_orth>
<errors></errors>
<comments></comments>
<body>
В Україні по всіх регіонах збільшуються захворювання на грип H1N1 і кількість смертей дуже велика. Про це на своїй сторінці у Facebook повідомила Ірина Сисоєнко, заступник Голови Комітету Верховної Ради України з питань охорони здоров’я, передає «Українська правда».
За її словами, на грип захворіло 5,7 % всього населення країни. З них 70 % це діти та вагітні.
Найбільша кількість випадків в Вінниці, Одесі, Харкові, Києві, Київській обл. В порівнянні з минулим роком, кількість смертельних випадків збільшилась на 10%. В Одесі вже померло — 28, у Вінниці — 25 осіб.
Ірина Сисоєнко також додає, що проаналізувавши смертельні випадки, МОЗ повідомляє, що всі вони через несвоєчасне звернення за медичною допомогою до лікарні. Пацієнти зверталися на 5-6 день з початку хвороби і пневмонія на той час вже призводила до набряку легенів.
За інформацією Міністерства, медичний персонал лікарень підготовлений належним чином до надання медичної допомоги в випадку збільшення випадків.
Вона також зазначила, що проблемами залишаються: низький рівень щеплення від грипу, який необхідно було робити до епідсезону, самолікування людей та також недостатня робота первинної ланки медичної допомоги, недостатня кількість лікарських засобів в медичних установах, коли лікар повинен мати чим проводити профілактичні заходи з грипу, лікувати захворювання та своєчасно приймати рішення про госпіталізацію.
«Особливо мене непокоїть 25 смертей в Вінниці, де 5 з них внаслідок грипу В, який є набагато легкою формою в порівняні з H1N1, тому будемо розбиратись, чому так сталось», — додає вона.
Особливо Ірина Сисоєнко наголошує на тому, що при перших симптомах грипу необхідну одразу звертатися до лікарні.
Симптоми , Симптоми грипу H1N1 в більшості випадків схожі з симптомами сезонного грипу і включають в себе лихоманку (підвищення температури), кашель, біль у горлі, нежить, біль у м’язах, тахікардію, головний біль, озноб і слабкість. В окремих випадках симптоми також включають нудоту, блювоту або діарею.
Температура найчастіше вище, ніж при ГРВІ та інших простудних захворюваннях, які не викликані вірусом грипу. У рідкісних випадках у хворих на грип H1N1 спостерігаються симптоми респіраторного захворювання без підвищення температури.
Є також небезпечні симптоми, коли треба негайно звертатися до лікаря. Пацієнту слід негайно звернутися за медичною допомогою, якщо на тлі захворювання грипом чи ГРВІ у нього з’являється задишка або утруднене дихання, посиніння губ, нудота, ознаки зневоднення, судоми, сплутаність свідомості, а також якщо температура дуже висока і не знижується при прийомі жарознижуючих засобів, або залишається підвищеною довше 4-5 днів.
Батьки хворих на грип дітей також повинні негайно звернутися за медичною допомогою, якщо у дитини на фоні захворювання з’являються наступні симптоми: прискорене або утруднене дихання, посиніння або блідість шкірних покривів, відмова від пиття, утруднене сечовипускання (або відсутність бажання протягом тривалого часу), відсутність сліз при плачі, крайня млявість і сонливість, схожі на непритомний стан, крайній ступінь збудження, дитину неможливо заспокоїти, біль або тиск у грудях, черевній порожнині, раптове запаморочення, непритомність, сплутаність свідомості, дезорієнтація.
</body>