<id>A</id>
<author_surname></author_surname>
<author_name></author_name>
<title>Співпраця з Німеччиною - легко</title>
<publ_in>Ділове слово</publ_in>
<url>http://dilove.com.ua/spivpratsya-z-nimechchynoyu-lehko/</url>
<publ_part></publ_part>
<publ_place>Львів</publ_place>
<publisher></publisher>
<year>2017</year>
<pages></pages>
<length>217</length>
<alt_orth>0</alt_orth>
<errors>Клуб Ділових Людей - Клуб ділових людей</errors>
<comments></comments>
<body><b>Клуб Ділових Людей</b> активно і регулярно розповідає своїм учасникам про можливості для ведення бізнесу за кордоном. 21 червня у Київській філії Клубу відбувся захід «Партнерство з Німеччиною: підготовка та досвід», який провели керівник проектного офісу німецького товариства міжнародного співробітництва (<foreign>GIZ</foreign>) в Україні Світлана Степащенко та учасник Клубу і випускник програми «<foreign>Fit for Partnership with Germany</foreign>» Максим Прокопов.
<b>Під час зустрічі</b> з експертами програми близько 20 керівників підприємств Києва обговорили питання сучасного стану ринку Німеччини, особливості ведення бізнесу з німецькими партнерами, шляхи подолання проблем при налагодженні співробітництва з німецькими підприємствами та визначили, які зміни на своєму підприємстві необхідно зробити вже зараз для розвитку співробітництва з Німеччиною.
<b>Випускник програми</b> Максим Прокопов розповів про свій досвід, конкуренцію і можливості для кооперації з Німеччиною. Він наголосив, що «<foreign>Fit for Partnership with Germany</foreign>» суттєво допомагає при налагодженні контактів з потенційними партнерами і закликав усіх охочих приєднуватися.
<b>Програма «<foreign>Fit for Partnership with Germany</foreign>»</b> є елементом зовнішньоекономічної політики Німеччини та інструментом підтримки зовнішньоекономічної політики України. Учасники програми отримують унікальну можливість стати фахівцями в міжнародному бізнесі, особливо з Німеччиною, набути інформацію, знання, навички та міжкультурні управлінські компетенції, що допомагають налагодити співпрацю з німецькими компаніями. Підвищити свою конкурентоздатність, встановити контакти з німецькими компаніями і знайти надійних партнерів. Також учасники програми стають частиною міжнародної бізнес-спільноти з ексклюзивним виходом на випускників з 19 країн-партнерів програми різних сфер діяльності.</body>