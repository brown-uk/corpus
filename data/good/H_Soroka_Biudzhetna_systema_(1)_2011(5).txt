<id>H</id>
<author_surname_1>Сорока</author_surname_1>
<author_name_1>Р. С.</author_name_1>
<author_surname_2>Благун</author_surname_2>
<author_name_2>І. Г.</author_name_2>
<title>Бюджетна система</title>
<publ_in></publ_in>
<url></url>
<publ_part></publ_part>
<publ_place>Львів</publ_place>
<publisher>Львівський державний університет внутрішніх справ</publisher>
<year>2011</year>
<pages>225-226</pages>
<length>623</length>
<alt_orth>0</alt_orth>
<errors>не має рівності - немає рівності</errors>
<comments></comments>
<body><b><i>Надзвичайний податок</i></b> – податок на фізичних та юридичних осіб, що вводиться державою у надзвичайних ситуаціях. 
<b><i>Надзвичайні видатки</i></b> – видатки, передбачені надзвичайним бюджетом.
<b><i>Надзвичайні доходи</i></b> – доходи, передбачені надзвичайним бюджетом.
<b><i>Надходження бюджету</i></b> – доходи бюджету, повернення кредитів до бюджету, кошти від державних (місцевих) запозичень, кошти від приватизації державного майна (щодо державного бюджету), повернення бюджетних коштів з депозитів, надходження внаслідок продажу/пред’явлення цінних паперів.
<b><i>Натуральні трансферти</i></b> – державна допомога населенню, що надається у вигляді товарів, продуктів і послуг.
<b><i>Незбалансований бюджет</i></b> – бюджет, в якому не має рівності між загальною сумою доходів і загальною сумою мінімально необхідних видатків.
<b><i>Неподаткові надходження – доходи бюджету у вигляді доходів від власності та підприємницької діяльності, адміністративних зборів і платежів, некомерційного та побічного продажу, надходжень від штрафів та фінансових санкцій, інших неподаткових надходжень.
<b><i>Нерозподілені видатки</i></b> – видатки з резервних фондів Кабінету Міністрів України та фондів непередбачених видатків Ради Міністрів Автономної Республіки Крим, обласних та місцевих державних адміністрацій, виконкомів місцевих рад.
<b><i>Нормативи витрат (фінансування)</i></b> – показники поточних і капітальних видатків з бюджетів усіх рівнів на забезпечення задоволення потреб на рівні, не нижчому від державних соціальних стандартів і нормативів.
<b><i>Обласний бюджет</i></b> – установлений нормами, затвердженими рішенням обласної Ради, план формування і використання загальнообласного фонду коштів для забезпечення завдань і функцій, які здійснюються органами державної влади й управління області.
<b><i>Облігації державної позики</i></b> – облігації, емітентом яких є держава.
<b><i>Облігації довгострокові</i></b> – облігації зі строком погашення 5–10 років.
<b><i>Облігації короткострокові</i></b> – облігації зі строком погашення до одного року.
<b><i>Обов’язкові платежі</i></b> – платежі податкового і неподаткового характеру до бюджету і державних фондів цільового призначення, внесення яких передбачено відповідними законодавчими актами.
<b><i>Оборонний бюджет</i></b> – частина бюджету держави, яка витрачається на національну оборону.
<b><i>Оборотний залишок бюджетних коштів</i></b> – частина залишку коштів загального фонду відповідного бюджету, яка утворюється для покриття тимчасових касових розривів (фінансування видатків випереджає в часі надходження доходів). Встановлюється у розмірі не більше двох відсотків планових видатків загального фонду бюджету і затверджується у Законі України «Про Державний бюджет України» (рішенні про місцевий бюджет). На кінець бюджетного періоду оборотний залишок бюджетних коштів має бути збережений у встановленому розмірі.
<b><i>Одержувач бюджетних коштів</i></b> – суб’єкт господарювання, громадська чи інша організація, яка не має статусу бюджетної установи, уповноважена розпорядником бюджетних коштів на здійснення заходів, передбачених бюджетною програмою, та отримує на їх виконання кошти бюджету.
<b><i>Органи, що контролюють справляння надходжень бюджету (органи стягнення)</i></b> – органи державної влади, а також органи місцевого самоврядування, уповноважені здійснювати контроль за правильністю та своєчасністю справляння податків і зборів (обов’язкових платежів), інших надходжень бюджету.
<b><i>Основна діяльність бюджетних установ та організацій</i></b> – діяльність відповідно до потреб суспільства, що здійснюється у державних інтересах.
<b><i>Паспорт бюджетної програми</i></b> – документ, що визначає мету, завдання, напрями використання бюджетних коштів, відповідальних виконавців, результативні показники та інші характеристики бюджетної програми відповідно до бюджетного призначення, встановленого Законом України «Про Державний бюджет України» (рішенням про місцевий бюджет).
<b><i>План асигнувань із загального фонду бюджету установи</i></b> – помісячний розподіл видатків, затверджених у кошторисі для загального фонду, за скороченою формою економічної класифікації, який регламентує взяття установою зобов’язань протягом року.
<b><i>Платіж</i></b> – виконання бюджетних, боргових чи податкових зобов’язань, що виникли в поточному або попередніх бюджетних періодах.
<b><i>Податкові надходження</i></b> – доходи бюджету у вигляді податків на власність, доходи, прибуток, на збільшення ринкової вартості, на міжнародну торгівлю та зовнішні операції; внутрішніх податків на товари і послуги; місцевих податків і зборів; державного мита та інших податків.
<b><i>Позабюджетна діяльність бюджетних установ та організацій</i></b> – надання платних послуг, виконання робіт чи здійснення іншої діяльності, пов’язаної з основною діяльністю установ та організацій, доходи від якої спрямовані на здійснення видатків, передбачених у кошторисі, і не мають на меті отримання комерційного прибутку.
<b><i>Позабюджетні кошти</i></b> – кошти, які бюджетні установи та організації отримують понад асигнування, що виділяються їм з державного та/або місцевих бюджетів, і використовуються строго за цільовим призначенням. Позабюджетні кошти поділяються за принципом походження та використання на спеціальні кошти, суми за дорученнями, депозитні кошти та інші позабюджетні кошти.
<b><i>Позитивний леверидж</i></b> – ситуація, коли доходи від залучення додаткових позикових коштів перевищують витрати за цією операцією.
<b><i>Поточна емісія</i></b> – останній за часом випуск в обіг державних цінних паперів.</body>