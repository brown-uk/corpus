<id>D</id>
<author_surname></author_surname>
<author_name></author_name>
<title>Лекція Олени Синчак «Фемінітиви: від символічної влади до справедливої мови» (Львів)</title>
<publ_in></publ_in>
<url>http://book-ye.com.ua/lektsiya-oleny-synchak-feminityvy-vid-symvolichnoji-vlady-do-spravedlyvoji-movy-lviv/</url> 
<publ_part></publ_part>
<publ_place>Київ</publ_place>
<publisher>Мережа Книгарень «Є»</publisher>
<year>2015</year> 
<pages></pages> 
<length>303</length>
<alt_orth>0</alt_orth>
<errors>традиція і - традиція, і; що реалізується громадською ініціативою - що його реалізує громадська ініціатива; Ярманова - Ярманової</errors>
<comments></comments>
<body>
<emphasis>Книгарня «Є» та Феміністична майстерня запрошують на лекцію Олени Синчак на тему «Фемінітиви: від символічної влади до справедливої мови», яка відбудеться 28 жовтня. Початок — о 18.00.</emphasis>
Як часто ви вагаєтесь щодо того, як правильно назвати жінку за професією чи видом діяльності: лікар чи лікарка, секретар чи секретарка, психолог чи психологиня? І про що свідчать такі вагання? На ці, а також низку інших запитань спробуємо спільно пошукати відповіді в перебігу лекції. Зокрема, розглянемо такі питання:
1. Чому прийняті мовні норми витісняють фемінітиви з офіційного вжитку? Які граматичні правила порушує така традиція і які соціокультурні наслідки приховані за нею?
2. Як фемінітиви пов’язані з розподілом на ринку праці? Як вони залучені до розподілу влади і символічного капіталу?
3. Які існують моделі утворення фемінітивів? Як ними послуговуватися?
4. Як мовна політика пов’язана зі ставленням до мови в суспільстві? І які чинники впливають на перегляд мовних норм?
5. Які можливі стратегії ґендерного реформування української мови? (плюралізм підходів). Як не передати куті меду, або чи існують межі в стратегії фемінізації? Чи може текст із фемінітивами бути мізогінним та сексистським?
Захід відбувається в рамках проекту «Феміністичний лекторій», що реалізується громадською ініціативою «Феміністична майстерня» за підтримки Фонду ім. Гайнріха Бьолля в Україні.
Олена Синчак – мовознавиця, кандидатка філологічних наук, старша викладачка Українського католицького університету (де викладає курси «Українська мова за професійним спрямуванням», «Українська мова: публічний виступ», «Українська мова: академічне письмо», «Українська мова як іноземна»). Крім того, викладає дистанційний курс «Ґендерно чутлива мова в медіях: виклики і здобутки» для харківської ґендерної школи з журналістики, яку організовує експертна платформа «Крона». Є співавторкою підручника «Гендер для медій» (за редакцією Марії Маєрчик, Ольги Плахотнік та Галини Ярманова, К.: Критика, 2013), до якого написала розділ «Ґендерована мова: вектори влади і впливу», а також авторкою низки публікацій стосовно різних аспектів вираження ґендеру в мові.
Адреса книгарні «Є»:
просп. Свободи, 7
Вхід вільний.
Медіа-партнер заходу — тижневик «Український тиждень».
</body>
