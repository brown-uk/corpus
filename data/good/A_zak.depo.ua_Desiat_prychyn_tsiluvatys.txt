Кажуть, на вустах закоханих під час поцілунку зустрічаються дві душі. Поцілунки бувають пристрасні, палкі, еротичні, теплі, м'які, чуттєві, тривалі, ніжні, ласкаві...
Проте поцілунок – це не лише задоволення, але й ліки. Закарпаття.depo.ua до 6 липня – Всесвітнього дня поцілунків – підготувало 10 найвагоміших та беззаперечних фактів, які свідчать про те, що поцілунки здатні покращити здоров'я.
1. Поцілунки, які тривають більше 3 хвилин, допомагають нам боротися зі стресом. У цьому переконані науковці з Франкфурту-на-Майні.
2. Після поцілунків наші легені працюють в три рази швидше: 60 вдихів за хвилину у порівнянні з 20 у спокійному стані. Така «вентиляція» – хороша профілактика проти хвороби легенів.
3. Довгі поцілунки викликають низку біохімічних реакцій, які знищують гормони стресу. Так стверджує доктор Ульф Бемінг з Австрійської академії загальної медицини.
4. Довгі поцілунки корисні для нашої кровоносної системи. Коли ми цілуємося, наш пульс частішає до 120 ударів на хвилину. Це хороше тренування для нашої серцево-судинної системи.
5. Деякі стоматологи впевнені, що поцілунки запобігають появі карієсу.
6. Ті, хто щоранку цілують коханих на прощання, живуть в середньому на 5 років довше.
7. Поцілунки підвищують самооцінку: люди відчувають себе потрібними і улюбленими.
8. Поцілунки спалюють калорії: 2-3 калорії в хвилину – і процес метаболізму прискорюється вдвічі. Вчені стверджують, що пристрасний поцілунок тричі на день допоможе втратити півкілограма за місяць. Це встановили австралійські вчені.
9. Ті, хто цілуються регулярно, мають практично нульові шанси померти від зараження крові. Цей факт довели вчені Каліфорнійського університету.
10. Поцілунки заспокоюють, знімають стрес і відключають «шуми» в голові. Під час поцілунків у крові підвищується рівень окситоцину - гормону, який відповідає за спокій.
Цілуйтесь на здоров'я!
