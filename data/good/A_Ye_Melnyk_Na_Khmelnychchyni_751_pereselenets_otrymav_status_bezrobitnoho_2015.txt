До Хмельницької обласної служби зайнятості за допомогою звернулась 981 внутрішньо переміщена особа з тимчасово окупованих територій та місць проведення антитерористичної операції. Такі дані зареєстровані станом на 30 жовтня 2015 року.

Як повідомили у відділі статистики та прогнозування обласного центру зайнятості, з них статус безробітного отримала 751 особа. Раніше повідомлялось, що найчастіше переселенці звертаються до Славутського, Шепетівського, Старокостянтинівського, Нетішинського міськрайонних центрів зайнятості, Кам'янець-Подільського та Хмельницького міських центрів зайнятості.

Нагадаємо, у службі зайнятості облік та реєстрація здійснюється незалежно від зареєстрованого місця проживання чи перебування. Усі послуги – безкоштовні. Тут переселенці можуть знайти роботу тимчасову або постійну, пройти професійну підготовку, перепідготовку або підвищити свою кваліфікацію, отримати статус безробітного та матеріальну допомогу на випадок безробіття.
