<id>A</id>
<author_surname>Саліпа</author_surname>
<author_name>Ольга</author_name>
<title>З апеляційного суду Хмельницької області прибрали “клітки”</title>
<publ_in>Є</publ_in>
<url>https://ye.ua/news/news_22777.html</url>
<publ_part></publ_part>
<publ_place>Хмельницький</publ_place>
<publisher></publisher>
<year>2015</year>
<pages></pages>
<length>115</length>
<alt_orth>0</alt_orth>
<errors></errors>
<comments></comments>
<body><b>Приміщення відремонтували, а лави підсудних обладнали куленепробивним склом.</b>
Сьогодні, 27 листопада, в апеляційному суді Хмельницької області урочисто відкрили відремонтовані та оновлені приміщення залів судових засідань та приміщень для тимчасового утримання підсудних.
Із залів засідань прибрали ґрати, відтепер обвинувачені перебуватимуть у скляних куленепробивних боксах. Знайти кошти на повне завершення ремонту приміщення пообіцяв голова Державної судової адміністрації України Зеновій Холоднюк. Він відзначив, що це приміщення і система інших – одні з найкращих в Україні.
Керівництво апеляційного суду мало на меті повністю ізолювати підсудних та учасників процесу від відвідувачів та працівників суду. Саме тому для залів судових засідань та приміщень для тимчасового утримання підсудних обладнали цокольний поверх приміщення Адмінсуду області. Він має окремий вхід, куди спеціальним транспортом підвозитимуть підсудних.
</body>