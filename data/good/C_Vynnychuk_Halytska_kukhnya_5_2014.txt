<id>C</id>
<author_surname_1>Винничук</author_surname_1>
<author_name_1>Юрій</author_name_1>
<author_surname_2>Коваль</author_surname_2>
<author_name_2>Олександра</author_name_2>
<title>Святвечірній борщ з вушками</title>
<publ_in>Галицька кухня: історія, рецепти та обличчя</publ_in>
<url></url> 
<publ_part></publ_part>
<publ_place>Львів</publ_place>
<publisher>Видавництво Старого Лева</publisher>
<year>2014</year> 
<pages>144</pages> 
<length>135</length>
<alt_orth>0</alt_orth>
<errors></errors>
<comments></comments>
<body>
Спочатку заливаємо гриби водою. Буряки чистимо, тремо на грубу тертку і тушкуємо. Відмочені гриби варимо в окремому банячку у тій воді, в якій вони мокли. Цибулю дрібно січемо і підсмажуємо на олії до золотистого кольору.
У більшому баняку на 3 л варимо 20 хвилин грубо нарізані моркву, петрушку та селеру. Солимо, додаємо гострий перець, лавровий листок і перець-горошок.
Відтак додаємо тушковані буряки, вливаємо помідоровий сік і вивар з грибів, сиплемо червоний солодкий перець і доводимо до кипіння.
Знімаємо баняк з вогню і залишаємо, щоб борщ настоявся. Настоюватися борщ має щонайменше годину. Тоді проціджуємо, а всю гущу відкидаємо набік. І щойно тоді додаємо до борщу смажену цибулю.
Борщ подаємо з вушками. Вушка готуємо так: замішуємо тісто, як на пироги, але без яйця, і начиняємо посіченими грибами разом зі смаженою цибулькою. Краї такого пирога зліплюємо докупи.
</body>
