Джамала посіла друге місце в ході голосування журі з усіх країн-учасниць. Перше місце журі віддали представниці Австралії Дамі Ім, третя співакові з Франції Аміру.

За результатами голосування глядачів Україна посіла друге місце, але за сумою балів — 534 — стала переможцем. Корейська співачка з Австралії Дамі Ім — друге місце (511), співак з Росії Сергєй Лазарєв — третє (491).

Найбільше балів — по 24 (12 від журі і 12 від глядачів) — Україна отримала від Польщі та Сан-Маріно. Загалом журі 11 країн і глядачі 6 країн визнали Джамалу найкращою, з них глядачі Чехії, Фінляндії та Угорщини — журі ж яких не присудили Джамалі жодного балу.

Всього жодного балу не дали Джамалі тільки глядачі Ісландії, але журі аж 17 країн, крім згаданих — це Росія (глядачі дали 10 балів), Хорватія (глядачі — 10), Франція (10), Болгарія (10), Австрія (10), Вірменія (10), Чорногорія (8), Швеція (7), Іспанія (7), Кіпр (7), Албанія (7), Мальта (4), Ірландія (4).

Тобто, якщо розподіл глядацьких преференцій більш-менш відповідає кривій нормального розподілу з максимумом в 10 балів, то розподіл балів від журі показує максимуми для двох крайностей: нуль балів та дванадцять балів. З точки зору здорового глузду, якраз експертна оцінка мала би бути більш гомогенною; очевидно, що для журі не вона — експертна оцінка — була основним критерієм.

Українські глядачі 12 балів віддали Росії (і зеро — від журі, яке 12 балів присудило пісні з Литви).

Росія найбільше балів отримала також від глядачів Білорусі, Азербайджану, Молдови, Латвії, Болгарії, Вірменії, Сербії, Естонії та Німеччини та від журі Білорусі, Азербайджану, Греції та Кіпру.

Австралійську співачку визнали найкращою журі 9 країн і глядачі — трьох.

Найбільша невідповідність голосувань журі та глядачів — для представника Польщі (глядачі дали в 32 рази більше балів — 222 проти 7 від журі) та Ізраїлю (журі дали в 11 раз більше — 124 бали проти 11 від глядачів).

Детальніше результати голосувань можна оглянути в підсумкових таблицях (можна клікнути для збільшення).
