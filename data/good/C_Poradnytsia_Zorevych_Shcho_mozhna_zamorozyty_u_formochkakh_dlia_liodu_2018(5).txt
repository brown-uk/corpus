<id>C</id>
<author_surname>Зоревич</author_surname>
<author_name>Алла</author_name>
<title>Що можна заморозити у формочках для льоду?</title>
<publ_in>Порадниця</publ_in>
<url>https://poradnica.com.ua/shho-mozhna-zamoroziti-u-formochkah-dlya-lodu/</url>
<publ_part></publ_part>
<publ_place>Київ</publ_place>
<publisher></publisher>
<year>2018</year>
<pages></pages>
<length>209</length>
<alt_orth>0</alt_orth>
<errors></errors>
<comments></comments>
<body><b><i>Формочкам для льоду можна знайти найрізноманітніше застосування. Зокрема наповнити варенням або пюре з ягід та фруктів, заморозити й за потреби додавати фруктові кубики до каш та інших страв. Також формочки можна наповнити дрібно порізаною зеленню з олією. Так зручно заправляти салати та інші страви, а зелень, заморожену в кубиках із водою, – додавати в супи та борщі. Хороша ідея – заморозити у формочках для льоду фрикадельки. А ще – бульйон, соуси, томатну пасту. Можна заморозити кубики з кави, а якщо потім додасте їх у молоко – вийде чудовий коктейль.</i></b>
У формочках для льоду заморожують трав’яні настої, сік алое, якими корисно протирати обличчя та шию. Можна заморозити залишки вина – потім такі кубики додають при тушкуванні м’яса.
Бажаєте романтики? Заморозьте в кубиках невеличкі квіти. Дуже зручно, якщо під рукою є заморожені кубики з лимонним соком. Дехто з господинь заморожує навіть згущене молоко та крем. Потім на кожен шматочок тіста викладають по кубику крему та формують пиріжки. Дуже зручно – начинка не розтікається.
Якщо хочете отримати суницю в шоколаді, покладіть у кожну формочку по ягідці суниці та залийте розтопленим шоколадом. Отримаєте вишуканий десерт. Якщо залишились невикористаними сирі яєчні білки або жовтки, їх також можна заморозити.
Коли кубики замерзнуть, їх зберігають у поліетиленових пакетах чи пластикових контейнерах. Так зекономите місце, а формочки, добре помивши, можна заповнити ще чимось.</body>