Що просили у суду батьки трирічної Даринки Макарчук? Батьки дівчинки просили видалити фотографії Даринки з мережі Facebook, заборонити без відома та дозволу батьків фотографувати та виставляти в соцмережах Інтернет фото їхньої дитини. Це цілком природна реакція батьків.

Читачі повинні знати, що трирічна Даринка Макарчук знаходиться в дитячому будинку сімейного типу в селі Іванівка Житомирського району. Вихователь у неї п. Коберник. Саме ця вихователька розміщувала фото оголеної Даринки Макарчук в Інтернеті, а робив ці фото її дорослий син.

Потрібно також сказати, що у Даринки є ще четверо братів, батько та мати. Батьки не позбавлені батьківських прав. Потрібно звернути увагу, що після публікації фото оголеної Даринки батьки захотіли повернути дитину додому в сім'ю. Але вихователька Коберник виступила у суді третьою стороною та заважала Макарчукам у реалізації їхніх батьківських прав.

Суддя Овруцького районного суду Кулініч також виніс рішення не на користь дитини, а на користь Коберник. Дитину батькам не повернули. Це рішення, я вважаю, протизаконне. І воно буде оскаржене. Громада села Листвин Овруцького району разом з головою сільради села Хилевичем подала до суду клопотання, щоб Даринку повернули батькам. Громада села, голова сільради характеризували сім'ю Макарчуків тільки позитивно. Я цілком впевнений, що суддя Овруцького районного суду Кулініч і Овруцька районна рада не мали права виносити подібне рішення - батьки є батьки.

Думаю, що і суддя Житомирського районного суду Дубовик, і суддя Овруцького районного суду Кулініч, і всі чиновники, які не захистили дитину, є порушниками закону, етичних та моральних норм. Якщо батьки не бажають, щоб фото їхньої дитини в оголеному вигляді виставляли в Інтернеті, то це їхнє законне право як батьків. І так вчинила б кожна нормальна людина. У нас у Житомирі є дуже багато служб, котрі опікуються дітьми. Ми з вами, громада, платимо їм за це гроші. Але ніхто з цих служб не ходить на суди, не захищає трирічну дівчинку, не опікується її долею. А Іваницька з Житомирського міського центру соціальних служб для сім'ї, дітей та молоді Житомирської міської ради, яку запрошували на судове засідання, сказала неправду суду, що у Даринки Макарчук відсутні батьки, брати та сестри.

Мене особисто, як громадянина, цікавить наступне:
1. Для чого виставляти в Інтернеті фото трирічної дівчинки в оголеному вигляді та в недитячому одязі з нафарбованими червоною помадою губами?
2. Для чого фальсифікувати документи, що у дитини немає батьків, братів та сестер?
3. Чому дитину не віддають батькам?

Мій висновок - дитячі будинки сімейного типу є «годівницею» для всієї вертикалі влади. За словами Котенка, відомого ловця педофілів, фото дітей виставляють в Інтернеті для того, щоб цих дітей продати. Іноземці бажають купувати тільки тих дітей, у яких немає батьків, братів та сестер. Негласна ціна за дитину - від 100 до 300 тисяч євро.
