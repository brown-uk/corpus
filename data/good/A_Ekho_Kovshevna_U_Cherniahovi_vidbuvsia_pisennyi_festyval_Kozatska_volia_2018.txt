Він був започаткований ще в помаранчеві часи. Ідея проведення фестивалю належить заслуженому працівнику культури України Василю Капустіну.

Свято цьогоріч набуло особливого розмаху, отримавши ще потужнішу підтримку народного депутата України Павла Дзюблика та команди його помічників і однодумців.

Готуючись до фестивалю, стали по суті одним цілим і працівники культури району, і депутати районної, селищних та сільських рад, їхні керівники й виконкоми. Долучилися медики, поліція, рятувальники, козацькі та інші громадські організації, майстри декоративно-прикладного мистецтва, байкери «Безтурботні ангели», юні картингісти Черняхівської станції юних техніків під керівництвом Валентина Фещука, журналісти, власники атракціонів та виїзної торгівлі.

Але, як і годиться, головною на фестивалі була пісня. Саме козацька пісня – музика бойового лицарства українців. А вона звучала потужно. Виконавча майстерність вокальних колективів Житомирщини, солістів, музикантів народного духового оркестру з Хорошева, легендарного «Льонка» була високою як ніколи. Гостей з усієї Житомирщини радо вітали численні глядачі й слухачі з Черняхова та району і не тільки. Зустрічала співочі колективи Житомирської області, вирішувала всі організаційні питання місцева галузь культури – працівники Черняхівського районного будинку культури, бібліотекарі, викладачі музичної школи. Їхню роботу скеровували начальник сектору культури райдержадміністрації Павло Гринь та директор районного будинку культури Василь Капустін.

Ведучими фестивалю стали Інеса Капустіна, Мирослава Кушнірук, Руслан Кулеша та Микола Федоренко.

Зі сцени звучали палкі вітання від співорганізаторів «Козацької волі» — народного депутата України Павла Дзюблика, заслуженого працівника культури України Василя Капустіна, голови Черняхівської районної ради Івана Бовсунівського, заступника начальника управління культури й туризму Житомирської обласної державної адміністрації Світлани Ярмолицької, начальника сектору культури райдержадміністрації Павла Гриня, директора Головинського вищого професійного училища нерудних технологій В'ячеслава Максимчука, почесного гостя свята — голови Черняхівської райдержадміністрації Миколи Жилінського.

Усім колективам-учасникам фестивалю вручили дипломи й відзнаки-сувеніри.

Усі захоплено вітали кінно-трюкове шоу «Скіф» із Києва під керівництвом Сергія Комлєва, адже вправна верхова їзда в минулому – це ознака кожного справжнього козака-лицаря.

Цьогоріч фестиваль «Козацька воля» нарешті отримав свій гімн. Ми написали його разом із талановитим музикантом Олексієм Кривошеєю. А прем'єру пісні подарував усім гурт «Козацькі жарти» під керівництвом заслуженого працівника культури України Василя Капустіна.

Від палючого сонця публіка ховалася у нових наметах, придбаних для проведення масових заходів Черняхівською селищною радою.

А стадіон «Колос» був якнайкраще підготований до проведення фестивалю завдяки директору Черняхівської дитячо-юнацької спортивної школи Геннадію Гриню, працівникам закладу та стадіону і керівникові агрофірми «Жерм» Русланові Трояченку, котрий не тільки забезпечив захід вантажними перевезеннями, а й тюками сіна, які створювали етнографічний колорит фесту і водночас слугували м'якими сидіннями для глядачів.

Містечко народних майстрів пропонувало море цікавого. Тут можна було отримати навіть майстер-клас із гончарства, побачити, як тчуть крайку, придбати вишиванку й ляльку-мотанку та багато красивого й корисного, отримати неперевершений аквагрим від дитячої студії розвитку «Smart Club».

Кульмінацією фестивалю став виступ народного артиста України Павла Зіброва. Пісні-шлягери, теплі слова співака на адресу місцевих шанувальників мистецтва, шквал овацій, море задоволення, селфі зі знаменитістю.

Два Павли – Дзюблик і Зібров – наостанок дякували жителям Черняхівщини та Житомирщини за прекрасну атмосферу свята, щирість і відкритість.

Юна зірка сцени Анастасія Іванюха вручила Павлу Зіброву квіти від усіх шанувальників його творчості.

Народний депутат України Павло Дзюблик впевнений, що пісенний фестиваль «Козацька воля» щороку ставатиме кращим і збиратиме ще більше людей.
