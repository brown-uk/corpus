Цікаву історію свого зцілення розповіла наша читачка Ольга Шимко. Після сорока років вона помітила, що дуже часто втомлюється, у неї підвищувалася температура, боліла голова. Зволікала, але все ж наважилася пройти обстеження. Лікарка сказала, що її стан може мати безліч причин – від звичайного авітамінозу до серйозного захворювання. Тому порадила зробити низку аналізів.

Але жінка сама виявила пухлину в грудях. Та до медиків не пішла. Надто боялася почути страшний діагноз. Це були важкі дев'яності. Про якесь дороге й якісне лікування не могло бути мови. Ольга почала вивчати народні рецепти. Але здебільшого, коли йшлося про пухлини, цілителі пропонували приймати настоянки на отруйних рослинах. Як-от, наприклад, болиголов. Жінка не наважилася на такий експеримент. Адже найменше передозування могло принести ще більші проблеми. І стала жити, як більшість наших закарпатських жінок у таких випадках, – як Бог дасть, так і буде!

Щоб якось врятувати родину в часи безробіття, завела кіз. Тим більше, що жили вони неподалік від поля. Тож тварини спокійнісінько собі випасалися, не завдаючи господарям зайвого клопоту. Але виявилося, що вони врятували Ольгу Шимко від хвороби. Вона пояснювала собі все тим, що козяче молоко багате на поживні речовини, воно вважається природним антибіотиком. Але насправді тут є ще один цікавий момент. Якось приїхала до неї однокласниця, яка вчилася на біологічному, й заявила, що її кози їдять якраз отой отруйний болиголов. Звісно, вони полюбляють і всілякі березові гілки, і конюшину, але не проти поласувати й цією лікарською рослиною. Відтак болиголов, перетравлений козами, у вмісті самого молока і споживала жінка. Принаймні, її подруга, яка приїхала з Волині, саме так пояснювала швидке одужання однокласниці.

Й ця ідея справдилася. Бо Ольга пропонувала й іншим, хто мав подібні проблеми, спробувати такий нестандартний вид лікування. Таким чином настало суттєве покращення ще у двох хворих. Вийшло, що коза стала своєрідним унікальним фармацевтичним заводом, який у гранично допустимих дозах випускав ліки для своєї господині.
