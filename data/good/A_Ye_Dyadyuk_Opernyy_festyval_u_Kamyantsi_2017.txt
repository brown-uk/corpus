Сім днів, шість локацій і 11 концертів: у Кам'янці-Подільському знову відбудеться фестиваль оперного мистецтва і класичної музики «Опера в Мініатюрі». Він триватиме з 1 до 8 липня і розпочнеться не флеш-мобом, як минулого року, а святковим концертом симфонічного оркестру у Кафедральному костелі. Однак флеш-моб також відбудеться: на третій день фестивалю оперні співаки спробують здивувати усіх на вулиці Соборній.

Також під час «Опери в мініатюрі» у місті відбудеться концерт вокальної та інструментальної музики, виступ камерного оркестру з Польщі, прем'єра опери «Лісова пісня» і багато-багато іншого. А завершиться фестиваль у п'ятницю, 7 липня, концертом неаполітанської пісні на терасі готелю «7 днів».

Минулого року італійці відмітили, що фестиваль «Опера в мініатюрі» може стати одним з кращих у Європі. І цьогоріч організатори спробують це довести.
