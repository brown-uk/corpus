<id>A</id>
<author_surname>Бобрівець</author_surname>
<author_name>Мар'яна</author_name>
<title>Завітай на акцію — подбай про здоров’я</title>
<publ_in>Вільне життя</publ_in>
<url>http://vilne.org.ua/2016/04/завітай-на-акцію-подбай-про-здоров</url>
<publ_part></publ_part>
<publ_place>Тернопіль</publ_place>
<publisher></publisher>
<year>2016</year>
<pages></pages>
<length>106</length>
<alt_orth>0</alt_orth>
<errors></errors>
<comments></comments>
<body><b>У четвер, 14 квітня, з 14.00 у всіх мікрорайонах Тернополя розпочнеться акція «Квітка добра і милосердя». Під час дійства жителям обласного центру вимірюватимуть артеріальний тиск, їх консультуватимуть лікарі, зацікавлені учасники зможуть отримати санітарно-освітню літературу. Також усі охочі матимуть змогу пожертвувати кошти на лікування учасників АТО і відвідати інформаційні майданчики, що діятимуть під час заходу.</b>
Акція «Квітка добра і милосердя» проходитиме в рамках Всеукраїнського місячника Товариства Червоного Хреста України «Боротьба за мир — боротьба за здоров’я». До її організації та проведення долучилися міська рада, управління освіти і науки міськради, Тернопільський державний медичний університет імені І. Я. Горбачевського, спеціалісти КУТОР «Центр здоров’я» і Тернопільський інститут соціальних та інформаційних технологій.
</body>