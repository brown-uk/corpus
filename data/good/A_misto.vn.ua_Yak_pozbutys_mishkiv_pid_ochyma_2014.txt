<id>A</id>
<author_surname></author_surname>
<author_name></author_name>
<title>Як позбутися «мішків» під очима</title>
<publ_in>Газета Місто</publ_in>
<url>http://www.misto.vn.ua/ua/home/health/7154</url>
<publ_part></publ_part>
<publ_place></publ_place>
<publisher></publisher>
<year>2014</year>
<pages></pages>
<length>464</length>
<alt_orth>0</alt_orth>
<errors>захворюваннями - хворобами; більш міцними - міцнішими</errors>
<comments></comments>
<body>
Непривабливий хворобливий вигляд має особа з «мішками» під очима. Навіть якщо зараз їх у вас немає, вони у будь-який момент можуть з'явитися. Тому ніколи не завадить знати, як з ними боротися.
Набряки можуть бути викликані трьома причинами. Перша - збирається рідина (за ніч). Це може бути наслідком алергії, роздратуванням, хвороби, безсоння, втоми. Друга причина - вікові жирові зміни. Третя - спадкова особливість зовнішності, коли застоюється лімфа і майже не коригується косметичним методом. Причина ще може бути прихована в захворюваннях шлунка, кишківника, нервової системи.
Якщо «мішки» не пов'язані з віком і захворюваннями внутрішніх органів, корисно робити компреси - контрастні з відвару шавлії. 1 ч. ложку трави шавлії залити півсклянкою окропу, настоювати 10 хвилин, перецідити і розділити на 2 порції - гарячу і холодну. Покладіть по дві марлеві серветки в миску з гарячою і холодною водою. Прикладайте по черзі холодний і гарячий компреси на 10 хвилин протягом місяця перед сном. Так само можна робити компреси із ромашки або кропу.
Для боротьби з рідиною
Спіть так, щоб голова була трохи вище рівня тіла; намагайтеся не зловживати пивом, більш міцними напоями, гострими і солоними стравами, вживання яких призводить до затримання рідини; робіть компреси.
Маски проти «мішків» під очима з сирої тертої картоплі:
- кашку викладають в марлю і прикладають на повіки на 10-15 хвилин 1-2 рази на тиждень;
- суміш сирої натертої картоплі, змішаної з 2 ч. ложками борошна і 2 ч. ложками молока.
Із корінців петрушки:
- корінь петрушки дрібно ріжуть і прикладають до закритих повік. Зверху маску прикривають вологим ватним або марлевим тампоном. Тривалість процедури - 15 хвилин.
Примочки з настойки петрушки:
- 1 ст. ложку зелені заварити 1 склянкою окропу, через 15 хвилин перецідити і прикласти теплою на 10 хвилин;
- 2 ч. ложки сметани і 1 ч. ложку розтертої зелені петрушки накладають на 20 хвилин, потім змивають холодною водою.
Народна медицина рекомендує щодня робити 15-хвилинні контрастні компреси з концентрованого відвару шавлії - по черзі гарячим і холодним. Допомагає й прикладання до набряків тампонів із подрібненою зеленню петрушки.
Ще один рецепт - теплу картоплину, зварену в мундирі, розрізають навпіл і прикладають на півгодини. Дехто запевняє, що позбувся «мішків», прикладаючи заварені окропом одноразові пакетики з чаєм, а потім охолоджені в морозильнику.
Сприяє зникненню набряків і 5-хвилинний масаж із використанням жирного крему: синхронні рухи (вказівний і середній пальці) обох рук спрямовані від перенісся.
Хорошим засобом для усунення «мішків» під очима є такі процедури: приготувати марлеві серветки з 5-6 шарів. Вони повинні бути такого розміру, щоб покривали очі від повік до вилиць. Змочити серветки рослинною олією, зцідити трохи і покласти на очі. Зверху покладіть суху вату і покрийте махровим рушником. Залиште олійні компреси на 10-15 хвилин, після чого сполосніть теплою водою.
Візьміть шматочки льоду, загорніть їх у марлю і легко розтирайте ними (не розтягуючи шкіри під очима) у напрямку від зовнішнього кутка до внутрішнього. Наприкінці нанесіть жирний крем.
</body>