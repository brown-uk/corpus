Служба автомобільних доріг у Хмельницькій області планує відремонтувати три мости у Дунаєвецькому і Полонському районах. Про це повідомляють у прес-службі відомства.

Оголошення про проведення відкритих торгів щодо закупівлі послуг на проведення аварійних робіт із ліквідації окремих пошкоджень елементів мостів Служба автомобільних доріг у Хмельницькій області розмістила 11 травня у системі публічних закупівель «Prozorro».

Відремонтувати мають мости через річки Деревичка і Прислуч у Полонському районі, та Смотрич у Дунаєвецькому районі. Очікувана вартість предметів закупівель становить: 625 тисяч 776 гривень, 1 мільйон 254 тисяч гривень та 392 тисяч 470 гривень. Загальна вартість – майже 2 мільйони 300 тисяч гривень.
