Департамент захисту економіки Національної поліції України є міжрегіональним територіальним органом у складі кримінальної поліції Національної поліції України та згідно із законодавством України здійснює оперативно-розшукову діяльність. У своїй діяльності ДЗЕ керується Конституцією та законами України, актами Президента України та Кабінету Міністрів України, а також іншими актами законодавства України, прийнятими відповідно до Конституції та законів України, у тому числі нормативно-правовими актами МВС та Положенням «Про Департамент захисту економіки Національної поліції України». Основними завданнями ДЗЕ є:
- участь у формуванні та забезпеченні реалізації державної політики у сфері боротьби із злочинністю, захисту економіки та об'єктів права власності;
- виявлення, запобігання та припинення злочинів у сфері економіки, у тому числі вчинених суспільно-небезпечними організованими групами та злочинними організаціями, які впливають на соціально-економічну і криміногенну ситуацію в державі та в окремих її регіонах;
- боротьба з корупцією й хабарництвом у сферах, які мають стратегічне значення для економіки держави, та серед посадових осіб органів державної влади і самоврядування; протидія корупційним правопорушенням і правопорушенням, пов'язаним з корупцією;
- установлення причин і умов, які сприяють учиненню правопорушень у сфері економіки, та вжиття заходів щодо їх усунення.

Основними завданнями Департаменту по боротьбі зі злочинами, пов'язаними торгівлею людьми є:
1) участь у реалізації державної політики у сфері протидії кримінальним правопорушенням, пов'язаним з торгівлею людьми, нелегальною міграцією, правопорушеннями у сфері суспільної моралі, а також внесення на розгляд Голови Національної поліції України та Міністра внутрішніх справ пропозицій щодо формування державної політики в зазначених сферах;
2) запобігання вчиненню, виявлення, припинення та розкриття кримінальних правопорушень, пов'язаних з торгівлею людьми, нелегальною міграцією, а також правопорушень у сфері суспільної моралі;
3) моніторинг, вивчення, аналіз і узагальнення ефективності заходів щодо стану боротьби з кримінальними правопорушеннями, пов'язаними з торгівлею людьми, нелегальною міграцією, а також правопорушеннями у сфері суспільної моралі, у межах компетенції прогнозування криміногенної ситуації в державі і своєчасне інформування керівництва Національної поліції України та інших органів державної влади із зазначених питань.

ДБЗПТЛ відповідно до покладених на нього завдань:
1) організовує і координує роботу Департаменту та підрозділів БЗПТЛ територіальних органів Національної поліції із запобігання вчиненню, виявлення, припинення і розкриття кримінальних правопорушень, пов'язаних з торгівлею людьми, учиненням незаконних дій щодо усиновлення (удочеріння), порушенням установленого законом порядку трансплантації органів або тканин людини, створенням або утриманням місць розпусти і звідництва, сутенерством, утягненням особи в заняття проституцією, виготовленням, збутом і розповсюдженням продукції порнографічного характеру, дитячої порнографії, предметів та творів, що пропагують культ насильства і жорстокості, у тому числі в інтернет-мережі, нелегальною міграцією в державі під виглядом туризму, навчання, працевлаштування;
2) аналізує і узагальнює результати та ефективність діяльності підрозділів БЗПТЛ із запобігання вчиненню, виявлення, припинення і розкриття кримінальних правопорушень, пов'язаних з торгівлею людьми, нелегальною міграцією, а також правопорушень у сфері суспільної моралі шляхом збирання, узагальнення, систематизації наявної інформації, вивчення чинників, що їх обумовлюють, прогнозує криміногенну ситуацію на загальнодержавному та регіональному рівнях; розробляє та вносить за їх результатами пропозиції керівництву Національної поліції України щодо підвищення ефективності організації діяльності підрозділів БЗПТЛ, зокрема оперативно-розшукової діяльності, роботи з джерелами оперативної інформації та за оперативно-розшуковими справами;
3) виявляє причини і умови, які сприяють учиненню кримінальних правопорушень, пов'язаних з торгівлею людьми, нелегальною міграцією, а також правопорушень у сфері суспільної моралі, уживає заходів щодо їх усунення;
4) у встановленому порядку здійснює взаємодію зі структурними підрозділами центрального органу управління Національної поліції, органами досудового розслідування, науково-дослідними установами МВС, іншими органами державної влади, а також співпрацю з правоохоронними органами іноземних держав і міжнародними організаціями в розв'язанні питань протидії кримінальним правопорушенням, пов'язаним з торгівлею людьми, нелегальною міграцією (підроблення документів, печаток, штампів та бланків, а також збут чи використання підроблених документів, печаток, штампів, зловживання владою або службовим становищем, службове підроблення. Статті 358, 364, 366 КК України), та правопорушенням у сфері суспільної моралі.
5) звертається в межах своєї компетенції із запитами до органів правопорядку (правоохоронних органів) інших держав або міжнародних організацій поліції відповідно до закону, міжнародних договорів України, установчих актів та правил міжнародних організацій поліції, членом яких є Україна, та виконує запити зазначених вище органів;
6) забезпечує надання підрозділам БЗПТЛ та територіальними (у тому числі міжрегіональним) органами Національної поліції України практичної, методичної та консультативної допомоги в організації діяльності із запобігання вчиненню, припинення і розкриття кримінальних правопорушень, пов'язаних з торгівлею людьми, нелегальною міграцією, та правопорушень у сфері суспільної моралі, а також у виконанні інших службових завдань;
7) здійснює узагальнення позитивного досвіду протидії торгівлі людьми, кримінальним правопорушенням, пов'язаним з нелегальною міграцією, а також правопорушенням у сфері суспільної моралі, розробляє методичні рекомендації і посібники;
8) бере участь у підготовці матеріалів до засідань колегії та оперативних нарад керівництва Національної поліції України з актуальних питань діяльності підрозділів БЗПТЛ;
9) організовує та забезпечує заслуховування на оперативних нарадах керівників підрозділів БЗПТЛ, оперативних груп з питань організації оперативно-розшукової діяльності з розкриття кримінальних правопорушень, пов'язаних з торгівлею людьми, нелегальною міграцією, а також правопорушень у сфері суспільної моралі;
10) здійснює організаційно-розпорядчу діяльність в ДБЗПТЛ з питань протидії кримінальним правопорушенням у сферах торгівлі людьми, нелегальної міграції та захисту суспільної моралі, а також підвищення ефективності роботи працівників БЗПТЛ; ведення систематизованого обліку нормативно-правових актів МВС з питань діяльності БЗПТЛ та міжнародних договорів України в зазначених сферах;
