Усі ми звикли до того, що найкращі медичні заклади розташовані в столиці і ще в кількох великих містах. Саме там працюють висококваліфіковані спеціалісти зі світовими іменами, є суперсучасне обладнання. Децентралізувати медичні послуги вирішив професор Андрій Сергієнко, який у квітні цього року відкрив у нашому місті нову офтальмологічну клініку – заклад, де надають якісні і доступні медичні послуги. А ще це серйозний крок у розширенні географії сучасних офтальмологічних клінік в Україні. Засновник називає своє дітище соціальним, а не комерційним проектом – на базі клініки вже запроваджується низка послуг для малозабезпечених людей.
Медичний центр «Офтальмологічна клініка професора Сергієнка» – заклад другого рівня надання медичної допомоги, де працюють 30 фахівців. Ізольоване приміщення загальною площею близько 650 кв. м, займає два поверхи центру «Ізумруд» (вул. Пирогова). Тут розгорнуто лікувально-діагностичне відділення, відділення мікрохірургії ока та загальної офтальмології з двома операційними. Є кімнати післяопераційної адаптації та допоміжні приміщення. Центр оснащено обладнанням від компаній «Алкон», «Томей», «Топкон», «Бауш» і «Люмб» та інших світових лідерів у галузі медичної техніки.
Заклад надає повний спектр офтальмологічних послуг з діагностики, лікування та профілактики різних захворювань очей. Комп'ютеризована комплексна діагностика зору, методики консервативного лікування очної патології, безшовна ультразвукова хірургія, ексклюзивні терапевтичні та апаратні програми – це лише частина того, що пропонує клініка. Використовуються максимально безпечні та ефективні методики, високотехнологічне обладнання, найкращі матеріали.
Всі операції виконуються за технологією «діагностика і операція в один день». Це означає, що реабілітаційний період становить не більше… 20–30 хвилин, після чого пацієнт може повернутися додому.
У клініці діє дитяче відділення з кабінетом апаратного лікування. На огляд до лікаря можуть звертатися батьки з дітьми віком від 0 до 18 років.
Засновник клініки Андрій Сергієнко, науковий керівник Київської міської офтальмологічної лікарні «Центр мікрохірургії ока» Микола Сергієнко, головний лікар київського медичного центру «АІЛАЗ» Андрій Ковальов та фахівець з питань діагностики і лікування міопії Любомир Литвинчук презентували соціальні проекти.
