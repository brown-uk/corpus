<id>A</id>
<author_surname>Перун</author_surname>
<author_name>Віра</author_name>
<title>Українці почали частіше звертатися в архіви</title>
<publ_in>Вільне життя</publ_in>
<url>http://vilne.org.ua/2015/12/українці-почали-частіше-звертатися-в/</url>
<publ_part></publ_part>
<publ_place>Тернопіль</publ_place>
<publisher></publisher>
<year>2015</year>
<pages></pages>
<length>124</length>
<alt_orth>0</alt_orth>
<errors></errors>
<comments></comments>
<body><b>Після того, як секретні документи КДБ відкрили без плати за доступ, зросла кількість запитів українців. Про це повідомляють у Центрі досліджень визвольного руху.</b>
За повідомленням Центру, кількість запитів зросла в кілька разів. Українці отримали можливість ознайомитися з документами КДБ, які до 21 травня 2015 року були секретними, і самостійно безкоштовно скопіювати їх. Це стало можливим завдяки Закону України «Про доступ до архівів репресивних органів комуністичного тоталітарного режиму 1917-1991 років».
За даними архіву СБУ, як ідеться на сайті Центру досліджень визвольного руху, впродовж цього року на 46 відсотків більше українців та організацій звернулися до архіву за пошуком інформації про історію України ХХ століття. Більша частина людей шукала своїх близьких.
Секретні документи тепер доступні і для іноземців. Також зменшилася кількість відмов архівних установ у наданні інформації.</body>