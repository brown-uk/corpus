3. Реалізація плану. Безпосередньо пов'язаний із виконанням запланованого.

4. Аналіз якості соціального супроводу та корекція. Моніторинг соціального супроводу та його оцінка соціальним працівником, мультидисциплінарною командою. Визначення успіхів, складностей, проблем, якості соціальних послуг. У разі необхідності – повернення до неопрацьованих заходів або внесення коректив чи нових пропозицій.

5. Завершення та припинення соціального супроводу. Оцінка реалізації розробленого плану, аналіз якості соціального супроводу. Наприклад, оцінка нових потреб, що виникли в процесі супроводу, визначення ресурсів особистості; завершення роботи, визначення життєвих планів тощо.

Центр здійснює постпенітенціарну опіку / патронаж на принципах не формального соціального контролю, а практичної соціальної роботи, головними завданнями якої є трудове, побутове влаштування, роз'яснювальна та психологічна робота, що безумовно сприяє профілактиці повторної злочинності.

Благодійна організація «Регіональний Центр соціальної адаптації» - надавач соціальних послуг, юридична особа, яка має організаційну структуру організації, що надає соціальні послуги звільненим особам, які відбули покарання у вигляді обмеження волі або позбавлення волі на певний строк, й також звільнені від подальшого відбування зазначених видів покарань за хворобою на підставі Закону України «Про амністію» чи акту про помилування, умовно-дострокового звільнення від відбуття покарання. Метою є соціальні послуги, що надаються громадянам, які повернулись з місць позбавлення волі, сприяння їхній ресоціалізації та адаптації до життя в суспільстві, надання необхідної допомоги у розв'язанні соціальних проблем, зокрема житлових, поновлення особистих документів, працевлаштування, консультування, навчання відповідно до інтересів та здібностей, поновлення втрачених соціальних зв'язків, що в цілому запобігатиме рецидивній злочинності. Основний зміст послуг: надання необхідного одягу та взуття; представництво інтересів клієнта (ведення переговорів від його імені як на одержання необхідних послуг, так і на захист його юридичних інтересів, зокрема в суді); допомога у відновленні особистих документів та оформленні реєстрації; правова підтримка (допомога в оформленні офіційних документів, консультації з питань чинного законодавства, здійснення захисту прав клієнта); професійна реабілітація та працевлаштування: контакти з центрами зайнятості, працедавцями, індивідуальне супроводження у відповідні служби; сприяння у відновленні соціальних контактів, родинних зв'язків; сприяння в пошуку житла.

Головні вимоги в Центрі: «Не красти, не пити і працювати». Відхилення від цих постулатів в комуні не допускається. Зараз в комуні проживає 26 осіб, у тому числі три жінки. Є й такі, які живуть там по кілька років. Але, в основному, від трьох місяців до року. «Ми хочемо їм дати відчути смак вільного життя. Але вона пов'язана і з обов'язками, наприклад, працювати і таким чином заробляти на це життя. Багато хто не має можливості працювати у в'язниці, втрачає навички. Таких в Україні майже 40 %. А в Центрі працює кожен». Житло - справді гостра проблема для людей після звільнення. Недарма фахівці Центру називають своїх підопічних «сирітками»: 80% з них виходять, не маючи жодних соціальних зв'язків, багато хто в минулому був вихованцем інтернату. З місця ув'язнення людей випускають з довідкою, яка дійсна тільки три місяці, хоча за законом зобов'язані видавати паспорти. Це цілковита дискримінація: без паспорта в Центр приходить 80% колишніх ув'язнених. Відновити паспорт часом дуже непросто - потрібні свідоцтва про народження, шлюб або розлучення. Якщо цих документів немає, то потрібно робити запити. Процедура може затягтися на кілька місяців.
