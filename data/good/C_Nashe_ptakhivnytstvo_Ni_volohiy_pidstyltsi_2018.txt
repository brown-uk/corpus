Використовуючи препарат, здатний поліпшити здоров'я кишківника птиці, можна уникнути погіршення стану підстилки і, відповідно, падіння продуктивності бройлерів.

Виробництво бройлерів традиційно асоціюється з якісними молодняком, годівлею, менеджментом. Однак значно менше уваги приділяється підстилці, в той час як вона відіграє величезну роль у процесі вирощування птиці. Часто підстилка змішується з різними залишками корму, водою, фекаліями, пір'ям.

Якісна підстилка поглинає надлишки вологи, розбавляє фекалії та захищає курчат від холодної підлоги. Оптимальна вологість підстилки має становити 25–35%. Термін «волога» застосовується щодо підстилки, у яку вбирається більше води, ніж випаровується. У деяких випадках підстилка може «склеюватися», тоді птиця росте на сирій, слизькій і липкій поверхні, яка є резервуаром для розвитку патогенних мікроорганізмів. Ба більше, така підстилка призводить до підвищення рівня комах, неприємного запаху (аміаку), брудного пір'я, пошкодження подушечок лап, серозних набряків. Згідно з даними Хермансеталя (Hermansetal, 2006), під час виробництва бройлерів втрати через поганий стан підстилки можуть становити близько 950 дол. на пташник (20 тис. голів птиці).

Чинники, що впливають на вологу підстилку

Одразу кілька чинників впливають на якість підстилки. Під час вирощування бройлерів на споживання й виведення води впливає температура та вологість у приміщенні. За нормальних умов споживання води птицею буде в 1,75–2 рази вище за споживання корму. В умовах пташника, розрахованого на 20 тис. птиці і 34 кг птиці/м², щодня в підстилку потрапляє до 2,5 т води.

Надмірне споживання калію, натрію, магнію, сульфату й хлору збільшує споживання птицею води й, відповідно, виведення її з організму. В разі проблеми з вологою підстилкою насамперед треба перевірити рівень додавання до раціону саме цих поживних речовин.

Далі — перевірити якість жиру. Жир низької якості може сприяти формуванню рідких екскрементів. Окрім того, важливо уважно підійти до підбору компонентів раціону. До складу пшениці, ячменю й жита входить велика кількість некрохмалистих полісахаридів. У раціони з великим умістом таких компонентів рекомендується додавати ферменти для запобігання появи мокрої підстилки. І нарешті, запліснявілий корм може містити величезну кількість мікотоксинів, які, у свою чергу, полюбляють вологу підстилку, тому птицю слід годувати тільки високоякісними кормами.

Здоровий кишківник — запорука високої продуктивності бройлерів. Будь-які зміни в нормальному середовищі шлунково-кишкового тракту птиці прямо впливають на засвоєння поживних речовин і виведення їх з організму. В разі запалення кишківника, спричиненого, наприклад, Eimeria spp., E. coli, Campylobacter spp., у ньому відбуваються такі зміни:
• збільшується вироблення слизу, що, у свою чергу, пришвидшує проходження корму;
• на засвоєння води є менше часу, а вміст води в екскрементах збільшується. Поверхня стінок кишківника частково руйнується, а, отже: площа поверхні, доступної для засвоєння поживних речовин, зменшується, створюються сприятливі умови для розмноження патогенних мікроорганізмів і виникає діарея.

Як поліпшити якість підстилки

Велике значення має якість підстилкового матеріалу. Для цих цілей добре підходять тирса й торф, також можна використовувати подрібнену солому для підвищення вологопоглинальної здатності підстилки. По-друге, подача води в системи напування й сам менеджмент у господарстві. Забиті ніпелі чи такі, що підтікають, слід замінити, щоб уникнути проливання води з напувалок. Вони обов'язково мають бути відрегульовані за висотою птиці. За занадто низького розташування напувалок проливається більше води. По-третє, треба контролювати склад раціону й уміст у ньому мінеральних речовин, щоб гарантувати максимальну продуктивність птиці. По-четверте, важливо забезпечити максимальне здоров'я кишківника.

Проведені дослідження вчених вказують на позитивний вплив на якість підстилки кормової добавки Сангровіт. Волога підстилка може призвести до зниження продуктивності бройлерів. Як наслідок — пошкодження ніг, намини на грудках і підвищений рівень аміаку. Велике значення має оптимальний менеджмент і правильний підбір корму. Здоров'я кишківника відіграє головну роль у поліпшенні стану підстилки. Сангровіт допомагає поліпшити здоров'я кишківника, а отже, і стан підстилки, тим самим проявляючи позитивний вплив на вирощування бройлерів.
