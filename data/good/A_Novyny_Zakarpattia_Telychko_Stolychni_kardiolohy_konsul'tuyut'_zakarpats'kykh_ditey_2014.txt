Протягом двох днів в Ужгороді та Мукачеві фахівці Національного інституту серцево-судинної хірургії ім. М.Амосова консультували маленьких закарпатців, які мають хвороби серця. Ініціатором проведення оглядів є наш земляк, член-кореспондент Національної академії медичних наук України, доктор медичних наук, професор Василь Лазоришинець.
Серед хвороб, які вражають маленьке серце, фахівці-кардіологи відзначають такі: транспозиція магістральних судин, дефекти міжшлуночкової перетинки, дефекти міжпередсердної перегородки, стенози легеневої артерії, аортальні стенози та інші. Причому всі ці патології успішно лікують у нас в Україні, зокрема в столичному інституті ім. М.Амосова.
