<id>A</id>
<author_surname>Білоус</author_surname>
<author_name>Олександр</author_name>
<title>Пройшов обласний чемпіонат з бойового гопака</title>
<publ_in>Доба</publ_in>
<url>http://www.doba.cv.ua/index.php?page=release&k=797&all=47#pos</url>
<publ_part>10(797)</publ_part>
<publ_place>Чернівці</publ_place>
<publisher></publisher>
<year>2012</year>
<pages></pages>
<length>213</length>
<alt_orth>0</alt_orth>
<errors>14 чоловік - 14 осіб; їх корисні властивості - їхні корисні властивості</errors>
<comments></comments>
<body>
У неділю, 4 березня, у Чернівцях у ліцеї № 4 відбулися змагання з бойового гопака. Участь у змаганнях взяли 58 учасників з Хмельницької, Тернопільської та Чернівецької областей. Наймолодшому з учасників виповнилося лише 5 років.
«Такі змагання проводяться в Чернівцях вперше», – розповів голова Чернівецького осередку бойового гопака Іван Підгорський.
Учасники змагалися у трьох дисциплінах: «забава», «борня» і «боротьба на колінах». Борня з кидковою технікою – це повний контакт, тому в цій дисципліні змагаються лише старші хлопці і дівчата. «Забава» – дисципліна для дітей, вона включає вхід і вихід з лінії атаки і є безконтактною. При боротьбі на колінах діти борються «навхрест».
За підсумками змагань, найбільше призових місць здобули спортсмени з Чернівецької області – 14 чоловік, з Хмельницької – 12 і з Тернопільської – 6.
Як розповів голова Хмельницької обласної федерації бойового гопака Іван Куць, окрім фізичного виховання, учні школи бойового гопака отримують ще й духовне виховання. Діти вивчають звичаї, традиції, історію. Тому для них проводять лекції з історії бойового мистецтва, історії України, лісництва, тобто про збирання трав та їх корисні властивості. Учні отримують також ще й патріотичне виховання.
На рівні з хлопцями мистецтво бойового гопака вивчають й дівчата. Як стверджують тренери, це традиція українського народу. Адже ще за козацьких часів жінки користувалися повагою і багато справ робили на рівні з чоловіками. Тому наразі дівчата теж виховуються в дусі козацтва.
</body>