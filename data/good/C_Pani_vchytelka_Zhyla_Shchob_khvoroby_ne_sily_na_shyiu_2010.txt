Вправи для шиї допоможуть розтягнути її м'язи та зв'язки, знімуть напруження й затиски, а також зміцнять їх, сприяючи запобіганню хронічному болю в цій ділянці тіла.

Розтягування шиї

Вихідне положення (ВП): стоячи, руки за голову. Опускаємо голову донизу одночасно з неглибоким присіданням та згинанням спини в грудному та шийному відділах (положення 2). У кінцевій точці тиснемо руками на потилицю для посилення розтягування м'язів шиї. Повертаємося у вихідне положення, одночасно протидіючи рухами рук.

Повороти голови

ВП: стоячи, руки опущені. Виконуємо повороти голови в боки, під час повороту подивіться за плече, поворот робіть з максимально можливою амплітудою.

Шраги (знизування плечима)

ВП: стоячи, руки опущені, у руках гантелі (або інші важкі предмети). Піднімаємо плечі до межі вгору, ніби знизуємо плечима, руки при цьому розслаблені. Затримуємося на мить, потім повертаємося у вихідне положення. Можна виконувати вправу почергово в кожен бік. Для ускладнення вправи збільште вагу в руках або виконуйте у верхній точці два-чотири дрібноамплітудні погойдування.

Станова тяга (нахили корпуса)

ВП: стоячи, руки опущені, у руках гантелі (або інші важкі предмети). Опускаємо корпус донизу паралельно підлозі, спина при цьому залишається прямою, руки розслаблені (не напружуйте їх і не підтягуйте корпус), дивимося вперед. Піднімаємо корпус, повертаємося у вихідне положення. Вправа виконується повільно і чітко.

Обертання головою

ВП: стоячи, руки опущені. Обертання головою. Вправа виконується м'яко й нешвидко, до приємного розігрівання й розтягнення м'язів шиї. Максимально нахиляємо голову в кожен бік, крім положення нахилу голови назад — у цьому положенні акцентуйтеся на тому, щоб тягнутися підборіддям догори.

Піднімання голови

ВП: лежачи на животі, голову повернути вбік. З цього положення піднімаємо голову, тягнемося потилицею вгору і назад. Плечі, руки та спина максимально розслаблені. Затримуємося в цьому положенні на кілька секунд, потім повертаємося у вихідне положення. Робимо по кілька повторів (однакову кількість) в обидва боки.

Піднімання рук лежачи

ВП: лежачи на животі, голова опущена на підлогу, шия розслаблена, руки розкинуті в боки, трохи зігнуті в ліктях, кут між руками й корпусом тіла — 90°. З цього положення піднімаємо руки вгору до межі, передпліччя при цьому залишається паралельним підлозі, голова опущена на підлогу. Опускаючи руки, повертаємося у вихідне положення. Намагайтеся робити вправу нешвидко і без ривків.

Нахили голови

ВП: стоячи, руки опущені. Виконуємо нахили голови почергово праворуч, ліворуч, уперед, назад. Аналогічно попередній вправі, будьте обережні із закиданням голови назад. Під час нахилів голови в боки тягніться вухом до плеча, плечі при цьому мають бути розслаблені.
