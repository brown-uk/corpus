<id>A</id>
<author_surname>Шуткевич</author_surname>
<author_name>Олеся</author_name>
<title>Квартири для родин загиблих героїв</title>
<publ_in>Вінницька газета</publ_in>
<url>http://vin-gazeta.net/vlada-i-gromada/3561-kvartiri-dlya-rodin-zagiblikh-gerojiv</url>
<publ_part></publ_part>
<publ_place>Вінниця</publ_place>
<publisher></publisher>
<year>2016</year>
<pages></pages>
<length>135</length>
<alt_orth>0</alt_orth>
<errors></errors>
<comments></comments>
<body>Сім вінницьких родин, які втратили на сході країни найріднішу людину, вже незабаром отримають ключі від власних помешкань у новому мікрорайоні «Академічний». На придбання кожної з них ще торік держава виділила лімітовану суму. Але через подорожчання житла пошук квартир за відповідною ціною та перемовини із забудовниками зайняли тривалий час. Зараз нові оселі вже передали у комунальну власність міста. Родини героїв отримають ордери на новозбудоване житло до кінця лютого.
Директор департаменту житлового господарства Вінницької міської ради Роман Фурман повідомив, що нині в черзі на отримала житла перебуває 10 родин загиблих учасників АТО. Після видачі ордерів на сім квартир на квартирному обліку виконкому Вінницької міської ради залишиться ще три родини. Для двох сімей оселі вже придбали, але поки що вони не передані в комунальну власність міста. Загалом у черзі перебувають 146 учасників АТО, які потребують поліпшення житлових умов.</body>