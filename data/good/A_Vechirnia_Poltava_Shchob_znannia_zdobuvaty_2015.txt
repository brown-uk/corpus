Що ми бачимо на прилавках шкільних буфетів? Переважно солодкі напої та соки в пакетах. Тому батькам необхідно привчити дитину випивати за день достатню кількість саме води, а це приблизно 7—12 склянок.

Дослідження показали, що коли школярі відчувають спрагу, їхня розумова активність знижується приблизно на 10%, у тому числі пам'ять і концентрація уваги. Спрага зазвичай відчувається, коли зневоднення досягає рівня 0,8—2% маси тіла. Наприклад, для 7-річної дитини вагою 25 кг еквівалентом такої кількості втрати вологи може бути дві склянки води загальним об'ємом 0,5 літра. Коли рівень зневоднення зростає до 2% маси тіла, значно знижуються такі функції, як короткострокова пам'ять, швидкість реакції, здатність мислити, швидкість сприйняття інформації та навіть погіршується настрій. Крім того, супутні симптоми зневоднення, такі як утома і головний біль, самі по собі погіршують концентрацію і розумові здібності.

Тож у батьків є, як кажуть, домашнє завдання — привчити дитину пити воду. А вчителі мають їм у цьому допомогти, слідкуючи за тим, щоб школярі не потерпали від спраги й під час занять.

У школах Полтави, до речі, це зробити зовсім не складно. Років сім тому тодішня міська влада спільно з заводом продтоварів «Світанок» провела акцію, суть якої полягала в тому, що працівники заводу привозили в усі перші класи усіх шкіл чудову питну воду «Полтавська Джерельна», й вона була для «першачків» у вільному доступі. У будь-який час дитина могла підійти до кулера, налити і випити води. Спочатку для дітлахів це була така собі розвага, але з часом вони виробили звичку пити достатньо води. А хороше починання прижилося настільки, що тепер працівники «Світанку» возять великі бутлі з питною водою в усі школи міста регулярно. Причому не лише в перші класи. Адже батьки школярів теж порахували, що купити один раз помпу для води і раз на тиждень чи два майже 20-літровий балон з водою коштує зовсім недорого. Натомість вони можуть бути впевнені, що дитина не забуде випити води, причому якісної, а не з-під крана. Також відпадає необхідність носити з собою пляшечку з водою, що теж має свої незручності: особливо «першачки» їх часто забувають або гублять, та й зайва вага в шкільному рюкзаку нікому не потрібна.

Отже, як результат, маємо статистику: за минулий навчальний рік школярі Полтави випили понад 3 тисячі балонів води об'ємом 18,9 літра. А відтак, їхній мозок і тіло завжди працюють добре, бо наповнені в достатній кількості водою. Причому однією з найкращих питних вод України — «Полтавською Джерельною».

Отже, якщо школярі ще якихось класів у школах Полтави не мають у вільному доступі питної води, звертайтеся на завод «Світанок». Вигідна і здорова пропозиція діє завжди!
