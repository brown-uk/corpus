<id>C</id>
<author_surname>Жила</author_surname>
<author_name>Наталія</author_name>
<title>Тонка та гнучка</title>
<publ_in>Пані Вчителька</publ_in>
<url>http://journal.osnova.com.ua/download/17-42-15131.pdf</url>
<publ_part>5(42)</publ_part>
<publ_place>Харків</publ_place>
<publisher>Основа</publisher>
<year>2010</year>
<pages>40-41</pages>
<length>438</length>
<alt_orth>0</alt_orth>
<errors>упор - опора</errors>
<comments></comments>
<body>
<b><i>Вправа 2. Повороти тулуба в положенні стоячи</i></b>
ВП  — стоячи, ноги на ширині плечей, руки перед грудьми паралельно підлозі. Розвертайте корпус, одночасно випрямляючи руки (положення 2). Вправу можна виконувати в будь-якому темпі. Намагайтеся розвернути корпус якомога далі назад, максимально залишаючи при цьому таз у вихідному положенні. Прес повинен бути напруженим. Таким же чином повертаємося у вихідне положення і виконуємо вправу в інший бік.
<b><i>Вправа 3. Нахили корпуса</i></b>
ВП  — стоячи, ноги на ширині плечей, одна рука на поясі, другу приготовано для підняття вверх із випрямленням. Робимо нахил у сторону, водночас випрямляючи руку (положення 2). Намагайтеся робити глибокий нахил чітко в сторону, не закидаючи корпус ні вперед, ні назад, а також тягнутися рукою вверх відносно корпусу. Таким же чином повертаємося у вихідне положення. Виконуємо необхідну кількість повторень в один бік, потім таку ж кількість — в інший.
<b><i>Вправа 4. Мах ноги вбік</i></b>
ВП — стоячи, вагу тіла повністю перенесено на одну ногу, вільну ногу опущено на носок. Робимо мах ногою вбік, п’яткою в стелю (положення 2), корпус залишається непорушним. Амплітуда максимальна, до відчуття напруження в талії з того самого боку, у який робимо мах. Опускаємо ногу у вихідне положення. Можна рукою, протилежною тому боку, у який робиться мах, спиратися на спинку стільця або іншу опору. В інший бік робимо аналогічну кількість повторень.
<b><i>Вправа 5. Стрибки</i></b>
ВП — стоячи, ноги разом, руки розведено паралельно підлозі. Робимо стрибок на місці з максимальним поворотом ніг у  сторону, корпус при цьому залишається направленим у центр, руки також залишаються у вихідному положенні (положення 2). Стрибком повернутися у вихідне положення і повторити в іншу сторону. Якщо Ви почуваєтеся впевнено, з положення 2 можна стрибком переходити в  аналогічне положення в  інший бік. Вправа виконується досить швидко, але чітко.
<b><i>Вправа 6. Планка</i></b>
ВП — лежачи на животі, упор на передпліччя та носки стоп. Підіймаючи таз і випрямляючи коліна, виходимо в  положення 2. Прагніть, щоб корпус вибудувався в одну лінію: не надто високо опускайте або піднімайте таз, трохи подайте поперек уверх, скругливши спину в поперековому відділі хребта. Затримайтеся в цьому положенні на кілька секунд, потім поверніться у вихідне положення. Повторіть тричі.
<b><i>Вправа 7. Бокове скручування корпуса лежачи</i></b>
ВП  — лежачи на боці, нижня рука випрямлена на підлозі, інша рука за головою, ноги напівзігнуті. Піднімаємо корпус через сторони вверх із невеликою амплітудою, водночас згинаючи руку в  лікті та спираючись на лікоть (положення 2). Повертаючись у вихідне положення, голову не опускаємо. Старайтеся не тягнути себе за шию; плече і грудний відділ хребта повинні підніматися над підлогою. Для ускладнення вправи можна водночас із нахилом піднімати одну ногу (положення 3) або ж обидві ноги (положення 4), при цьому підйом необхідно здійснювати лише через бік, а не по діагоналі вперед. Зробивши вправу в  один бік, робимо вправи в інший бік.
</body>