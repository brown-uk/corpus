Найближчими днями уряд Китаю збирається переглянути схему призначення компенсацій за земельні ділянки, які відчужуються на користь держави.

Таким чином, буде враховано інтереси селян, невдоволених порушенням своїх майнових прав, а саме: недостатніми виплатами за землі, що їх держава вилучає на будівництво доріг, каналів та інших об'єктів інфраструктури.

Проект змін і доповнень до закону про землеустрій передбачає відмову від чинного ліміту на суму компенсації. Її будуть виплачувати ще до вилучення ділянки. При цьому, повідомляє агентство Xinhua, враховуватиметься не лише вартість землі (як було до останнього часу), а й незібраного урожаю, а також витрати селян на переїзд та облаштування на новому місці.
