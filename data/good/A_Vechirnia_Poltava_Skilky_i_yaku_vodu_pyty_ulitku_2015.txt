У літню пору сонце найактивніше, тому його вплив на організм людини зростає у кілька разів. Перегрів, тепловий удар, порушення уваги — усе це наслідки дії сонця. Крім того, треба пам'ятати, що літня спека загрожує також порушенням водного балансу в організмі людини.

Тіло людини більш ніж на 60% складається з води, саме тому зневоднення одразу позначається на самопочутті. У середньому мінімальна кількість води для підтримки оптимального водного балансу при середній температурі повітря +21 градус становить близько 1,5 літра на добу і 2 літри — при температурі +26 градусів. Однак лікарі радять збільшити споживання рідини при температурі понад +30 градусів за Цельсієм до майже 3 літрів.

Саме тому в спеку вода має завжди бути під рукою, адже вона відіграє ключову роль у процесі терморегуляції, тобто охолодженні тіла. Якщо води в організмі людини не вистачає, тіло перегрівається, а це негативно впливає на життєдіяльність багатьох органів. Так, наприклад, найбільше рідини та енергії потребує мозок. Коли води мало, падає концентрація та знижується увага, з'являється відчуття слабкості, сонливість, погіршується циркуляція крові. Ось чому потрібно регулярно протягом спекотного літнього дня пити чисту природну воду.

Лікарі пояснюють, чому так важливо віддавати перевагу саме природній негазованій воді. Річ у тім, що вона найшвидше засвоюється організмом та насичує клітини живильною вологою. На відкритому сонці кожні 15 хвилин необхідно робити декілька ковтків води. Не рекомендується випивати великий об'єм води за раз, тому що це створить додаткове навантаження на серце та нирки, а від солодких та газованих напоїв краще узагалі відмовитись.

Напевне, полтавцям уже зайве розповідати про те, що в нашому місті завод «Світанок» виробляє одну з найкращих питних вод України (за висновками численних професійних дегустаційних конкурсів та Українського інституту екології людини). «Полтавська Джерельна» ідеально збалансована самою природою за вмістом мінералів та мікроелементів, а працівники заводу піддають її лише мінімальній сучасній обробці з метою знезараження. Тож смак і колір залишаються такими, якими їх створила природа багато століть тому й захистила майже 700-метровим шаром ґрунту (саме з такої глибини видобувається «Полтавська Джерельна»). Тож нам залишається лише скористатися таким унікальним скарбом і привчити себе пити живильну воду в достатній кількості і вчасно.
