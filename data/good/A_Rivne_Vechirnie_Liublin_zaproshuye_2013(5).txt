<id>A</id>
<author_surname>Коршунова</author_surname>
<author_name>Людмила</author_name>
<title>Люблін запрошує обмінятись ідеями та досвідом</title>
<publ_in>Рівне Вечірнє</publ_in>
<url>http://rivnepost.rv.ua/showarticle.php?art=037148</url>
<publ_part></publ_part>
<publ_place>Рівне</publ_place>
<publisher></publisher>
<year>2013</year>
<pages></pages>
<length>131</length>
<alt_orth>0</alt_orth>
<errors></errors>
<comments></comments>
<body>Під час Конгресу культури Східного партнерства, що відбувся у Любліні в 2011 році, художники, менеджери культури, представники міністерств і органів самоврядування, неурядових організацій, а також журналісти із 17 держав закликали до побудови спільного європейського культурного простору.
У 2012 році Конгрес Ініціатив Східної Європи, який об'єднав представників органів місцевого самоврядування, а також соціальних та освітніх структур, мав на меті стимулювати успішну й тривалу транснаціональну співпрацю, зміцнювати співпрацю, що сприяє розвитку, інтеграції середовищ, діалогу між місцевими та регіональними органами влади.
Під час Конгресу Ініціатив Східної Європи, який відбудеться у жовтні цього року, його організатори планують об'єднати ці два починання, налагодити діалог культурних і освітніх середовищ, органів самоврядування та державної влади, творчих людей та керівників. Програма включатиме сім програмних сегментів, серед яких будуть зовсім нові — такі як туризм, суспільні інновації та суспільна відповідальність бізнесу.
</body>