<id>A</id>
<author_surname></author_surname>
<author_name></author_name>
<title>Сьогодні розпочинається Різдвяний піст: що не можна робити у ці дні</title>
<publ_in>Українська газета «Час»</publ_in>
<url>https://chas.cv.ua/health/62702-%d1%81%d1%8c%d0%be%d0%b3%d0%be%d0%b4%d0%bd%d1%96-%d1%80%d0%be%d0%b7%d0%bf%d0%be%d1%87%d0%b8%d0%bd%d0%b0%d1%94%d1%82%d1%8c%d1%81%d1%8f-%d1%80%d1%96%d0%b7%d0%b4%d0%b2%d1%8f%d0%bd%d0%b8%d0%b9-%d0%bf.html</url>
<publ_part></publ_part>
<publ_place>Чернівці</publ_place>
<publisher></publisher>
<year>2019</year>
<pages></pages>
<length>533</length>
<alt_orth>0</alt_orth>
<errors></errors>
<comments></comments>
<body>
<b>28 листопада, у православних християн починається Різдвяний піст 2020, який триватиме до 7 січня. Вважається, що це пора, коли люди відмовляються не тільки від їжі тваринного походження, а й від розваг, щоб очистити свою душу.</b>
У ці дні варто дотримуватися певних обмежень в їжі. Так, люди, які вирішили дотримуватися посту, мають уникати м’яса, молочних продуктів, серед яких молоко, сир, сметана, масло, та яєць. Вершкове масло в стравах у цей період замінюють на рослинну олію. Проте в дні Різдвяного посту в деякі дні дозволяється їсти рибу та пити вино.
<emphasis>Що не можна робити в піст:</emphasis>
Церква рекомендує вірянам у дні посту відмовитися від будь-яких розваг. Відвідування концертів, театрів, влаштування вечірок краще відкласти на дати після 7 січня. Також забороняється у ці дні одружуватися та вінчатися. Особливо важливо у ці дні дотримуватися усіх заповідей. Не сваритися та не лихословити.
Водночас церква рекомендує у дні посту присвятити себе добрим справам, допомозі близьким та благодійності.
<emphasis>Що можна їсти в піст. Меню по днях:</emphasis>
Понеділок, середу, п’ятницю – сухоїдіння, у ці дні дозволяється їсти соління, овочі, фрукти, горіхи, іншу їжу, яка не піддається термічній обробці, та пісний хліб.  
Вівторок, четвер – дозволяється їсти гарячі страви, заправленні рослинною олією.
Субота, неділя – дозволяється вживати рибу та вино, що також дозволяється у великі свята такі, як Введення в Храм Пресвятої Богородиці – 4 грудня, Андрія Первозванного – 13 грудня, Миколая Чудотворця – 19 грудня.
З 20 грудня по 5 січня – вино та рибу вживати не можна.
6 січня – найстрогіший день у пості – Святвечір. У цей день, до сходу першої зірки, віряни взагалі нічого не їдять. Зі сходом зірки сідають за стіл із 12 пісних страв.
<emphasis>Коли починається Різдвяний піст</emphasis>
У 2019 році Різдвяний піст в Україні традиційно розпочнеться 28 листопада і триватиме 40 днів, до 6 січня включно.
Число сорок має сакральне значення для вірян, оскільки з ним пов’язані важливі події Християнства.
<emphasis>Традиції Різдвяного посту</emphasis>
Різдвяний піст церква встановила для того, щоб духовно об’єднати християн з Богом. У цей період віряни моляться, очищаються від гріхів, обмежують веселощі і дотримуються певного раціону їжі. В період посту вірянам слід дотримуватися духовності: щиро молитися, прощати людям, не сваритися, не кричати один на одного, викорінювати погані думки, утримуватися від спокус і обмежувати веселощі у своєму житті.
Це останній пост в році, який готує душу і тіло вірян до зустрічі Різдва Христового.
<emphasis>Що не можна робити в Різдвяний піст</emphasis>
– в Різдвяний піст не можна грішити повсякденними гріхами. Якщо в пост віряни будуть лукавими, злими, дратівливими, будуть сваритися з ближніми, засуджувати інших, даремно базікати – це буде порушенням посту;
– не можна грати весілля в Різдвяний піст;
– чи можна вірянам займатися сексом в Різдвяний піст – краще порадитися зі своїм духівником, адже це дуже особисте питання. Може бути, у дружини-християнки невіруючий чоловік, якому абсолютно незрозуміла подібна стриманість, і це може призвести до сварки в родині.
<emphasis>Що можна робити в Різдвяний піст</emphasis>
– у Різдвяний піст можна їсти рибу, морепродукти, овочі, фрукти, хліб. Не можна їсти м’ясо, птицю, молочні продукти і яйця;
– у піст також можна їсти рибу в усі дні, окрім середи і п’ятниці;
– вино дозволяється пити у Різдвяний піст у неділю і на великі свята, які припадають на час посту;
– також дозволяється Хрещення – хрестити можна в будь-який день Різдвяного посту;
– у Різдвяний піст можна і причащатися. Більш того, Різдвяним постом бажано причащатися частіше, ніж зазвичай.
</body>