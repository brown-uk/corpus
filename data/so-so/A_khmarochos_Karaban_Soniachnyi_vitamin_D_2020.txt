
<b>Що вважається дефіцитом та чому це небезпечно?</b>
Рекомендована доза додавання вітаміну D в північному кліматі 40 мікрограмів (мкг) на день. Дізнатись, чи рівень вітаміну достатній можна за допомогою аналізу крові. За деякими показниками, все, що нижче 50 нмоль/л вважається дефіцитом. 
При дефіциті вітаміну D може розвинутись остеопороз, збільшитись ризик переломів та падінь у старших людей, ризик виникнення онкологічних, серцево-судинних, інфекційних та інших захворювань. 
Проте надлишок цього вітаміну теж шкідливий. Якщо результат показав понад 375 нмоль/л – це токсична концентрація та може призвести до гіперкальціємії, стану коли в крові дуже багато кальцію і він відкладається в артеріях і м’яких тканинах. У жінок можуть з’явитись каміння в нирках. А за іншим дослідженням літні жінки, які отримували надмірні дози виникали вищі ризики падіння та переломів.
<b>Чи справді вітамін D рятує від різних хвороб?</b>
Не варто сподіватись, що вживання вітаміну убезпечить від вказаних хвороб. Оскільки медики та науковці постійно перевіряють його вплив на організм і не всі погоджуються, що він настільки ефективний, як можна подумати. 
Наприклад, дослідження, у якому взяли участь 50 тисяч американці віком 50+, не довело ефективність рутинного прийому вітаміну D та кальцію, щоб уникнути переломів. Тобто збільшення доз не означає, що кістки стануть міцніші. Навпаки, доведено, що підвищена концентрація перешкоджає вітаміну зміцнювати кістки. 
Також вітамін D не зарекомендував себе позитивно у дослідженнях з лікуванням депресії та запобіганню раку. 
<b>То в чому він ефективний і коли треба здавати аналіз?</b> 
Дійсно перевірених даних про те, що вітамін D ефективний як засіб для профілактики поки мало. Однак доведено, що його дефіцит впливає на проблеми з кістками і м’язами. Наприклад, у дітей може виникнути рахіт.
Додатковий прийом вітаміну D допомагає покращити стан людини, якщо у неї вже є певні симптоми. Наприклад, він не позитивно проявив себе у запобіганні хвороб верхніх дихальних шляхів та загострень астми, хоч і не знижував загальні маркери запалення. Є дані, що вітамін D добре впливає на стан артерій. 
Але Міністерство охорони здоров’я радить пройти перевірку на дефіцит людям з ожирінням (ІМТ понад 35), веганам, людям із хворобами шлунково-кишкового тракту та печінки, порушенням всмоктування, людям літнього віку, особливо якщо вони виходять з дому. А решті рутинно перевірку вони не радять. У будь-якому разі, якщо виникає сумнів щодо доцільності прийому – краще звернутись до сімейного лікаря. 
<b>Як ще можна отримати вітамін D?</b>
Допоможе у цьому перебування на сонці. Проте й тут немає однієї думки щодо тривалості цього процесу. Оскільки довгі прогулянки під сонцем підвищують ризик розвитку меланоми та ймовірність отримати теплові чи сонячні опіки. Також на засвоєння вітаміну впливає колір шкіри, сонцезахисний крем, години перебування на сонці (є версії про «корисний час» з 10 до 12, або з 10 до 15) та кількість одягу.
Вітаміном D збагачені молочні продукти, харчові жирові спреди та риба. Сувора веганська дієта без продуктів тваринного походження – це фактор ризику розвитку дефіциту вітаміну D, але все ж деякі овочі та гриби містять потрібний вітамін. Рекомендується вживання жирних видів риби (лосось, деякі види оселедця, ряпушка).
 


