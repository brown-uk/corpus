1. Відповідно до частини восьмої статті 23 Бюджетного кодексу України здійснити у межах загального обсягу бюджетних призначень, передбачених Міністерству охорони здоров'я на 2018 рік у загальному фонді державного бюджету, перерозподіл видатків споживання у сумі 115 351,9 тис. гривень шляхом:
1) зменшення їх обсягу за бюджетною програмою 2311410 «Медична субвенція з державного бюджету місцевим бюджетам»;
2) збільшення їх обсягу за бюджетною програмою 2311460 «Субвенція з державного бюджету місцевим бюджетам на відшкодування вартості лікарських засобів для лікування окремих захворювань» на суму 78 615,3 тис. гривень;
3) збільшення їх обсягу за бюджетною програмою 2301360 «Лікування громадян України за кордоном» на суму 36 500 тис. гривень;
4) збільшення їх обсягу за бюджетною програмою 2301410 «Функціонування Національної наукової медичної бібліотеки, збереження та популяризація історії медицини» на суму 236,6 тис. гривень (у тому числі на комунальні послуги та енергоносії — 236,6 тис. гривень).

2. Відповідно до частини шостої статті 108 Бюджетного кодексу України затвердити розподіл у 2018 році обсягу субвенції з державного бюджету місцевим бюджетам на відшкодування вартості лікарських засобів для лікування окремих захворювань, визначеного у підпункті 2 пункту 1 цього розпорядження, згідно з додатком 1.

3. Відповідно до частини шостої статті 108 Бюджетного кодексу України та статті 20 Закону України «Про Державний бюджет України на 2018 рік» здійснити у 2018 році розподіл нерозподілених видатків медичної субвенції для територій Донецької та Луганської областей, на яких органи державної влади тимчасово не здійснюють або здійснюють не в повному обсязі свої повноваження, за бюджетною програмою 2311410 «Медична субвенція з державного бюджету місцевим бюджетам» згідно з додатком 2.

4. Забезпечити:

Міністерству охорони здоров'я — погодження перерозподілу та розподілу видатків, передбачених пунктами 1 і 2 цього розпорядження, з Комітетом Верховної Ради України з питань бюджету;

Міністерству фінансів — внесення після зазначеного погодження відповідних змін до розпису державного бюджету.

5. Обласним та Київській міській державним адміністраціям:
1) розподілити у тижневий строк обсяг видатків медичної субвенції з державного бюджету місцевим бюджетам, передбачених додатком 2, насамперед на оплату праці з нарахуваннями, на лікування хворих на хронічну ниркову недостатність методом гемодіалізу та на лікування хворих на цукровий та нецукровий діабет між обласним бюджетом, бюджетами міст обласного значення, районними бюджетами та бюджетами об'єднаних територіальних громад.

Здійснити розподіл видатків, пов'язаних із медичним обслуговуванням внутрішньо переміщених осіб, на оплату праці з нарахуваннями працівникам закладів охорони здоров'я, які надають медичну допомогу внутрішньо переміщеним особам;
2) вжити заходів для недопущення до кінця року утворення кредиторської заборгованості з виплати заробітної плати з нарахуваннями працівникам закладів охорони здоров'я.
