<id>A</id>
<author_surname></author_surname>
<author_name></author_name>
<title>«Укртранснафта» отримала 4,2 млн євро від РФ за неякісну нафту</title>
<publ_in>112.ua</publ_in>
<url>https://ua.112.ua/ekonomika/ukrtransnafta-otrymala-42-mln-ievro-vid-rf-za-neiakisnu-naftu-514879.html</url>
<publ_part></publ_part>
<publ_place>Київ</publ_place>
<publisher></publisher>
<year>2019</year>
<pages></pages>
<length>149</length>
<alt_orth>0</alt_orth>
<errors>діючих - чинних; українському нафтопроводах - українських нафтопроводах</errors>
<comments></comments>
<body><emphasis><foreign>«Транснефть»</foreign> продовжує резервувати потужності «Укртранснафти», тому сума платежів неостаточна</emphasis>
З травня по листопад 2019 АТ товариства «Укртранснафта» отримала 4,2 млн євро від російського ВАТ <foreign>«Транснефть»</foreign> за неякісну нафту. Про це повідомляє прес-служба компанії.
«З травня по листопад 2019 АТ товариства "Укртранснафта" отримало 4,168 млн євро від ВАТ <foreign>«Транснефть»</foreign> за резервування потужностей української нафтотранспортної системи через потрапляння в неї нафти з підвищеним вмістом хлорорганічних сполук», – йдеться у повідомленні.
<foreign>«Транснефть»</foreign> продовжує резервувати потужності «Укртранснафти», тому сума платежів неостаточна.
Розмір платежів визначається в рамках діючих договірних відносин і залежить від залишку обсягів неякісної російської нафти в українському нафтопроводах станом на перше число кожного місяця.
Нагадаємо, через потраляння хлороорганічних сполук в нафтопровід «Дружба» російську нафту відмовилися брати у Словаччини і Угорщини, в які транспортує нафту «Укртранснафта». У зв'язку з цим компанія вимушено припинила транзит з 25 квітня до 11 травня 2019 року, а також – з 17 до 21 травня 2019 року.</body>