<id>A</id> 
<author_surname>Шкіліндер</author_surname>
<author_name>Леонід</author_name>
<title>Обстріли не стихають</title> 
<publ_in>Україна молода</publ_in> 
<url>https://www.umoloda.kiev.ua</url> 
<publ_part>3 грудня</publ_part> 
<publ_place>Київ</publ_place>
<publisher></publisher>
<year>2019</year> 
<pages>2</pages> 
<length>308</length>
<alt_orth>0</alt_orth> 
<errors></errors> 
<comments></comments> 
<emphasis>Обстріли не стихають</emphasis>
<body>
Обстріли не стихають 
Ворог цинічно і постійно порушує режим припинення вогню За минулі три доби збройні формування Російської Федерації та їхні посіпаки, тільки за офіційними даними, 18 разів порушили режим припинення вогню. Противник обстрілював позиції Об’єднаних сил із заборонених Мінськими домовленостями мінометів калібру 82 мм, а також гранатометів різних систем, великокаліберних кулеметів та іншої стрілецької зброї. 
На луганському напрямку, в районі відповідальності оперативнотактичного угруповання «Північ», російські окупанти обстрілювали позиції наших захисників поблизу Новолуганського, Луганського, Кримського, Зайцевого. 
На донецькому напрямку, де за ситуацію відповідає оперативнотактичне угруповання «Схід», гаряче було неподалік Лебединського, у районі Новогригорівки, Водяного, Красногорівки, Павлополя, Широкиного, Новотроїцького, Старогнатівки. 
29 листопада внаслідок обстрілів 
біля села Водяне в Мар’їнському районі на Донеччині загинув 26-річний Олексій Капустян із 10-ї окремої гірсько-штурмової бригади ЗСУ (позивний «Капус- та»). Як повідомив сайт «Новинарня», Олексій готував окоп на своєму опорному пункті, коли з боку ворога почався кулеметний обстріл. Капустян піднявся до свого кулемета і відкрив вогонь у відповідь. Снайпер окупантів цього й чекав: його постріл став для бійця смертельним, уразив серце. За словами знайомих полеглого, Капустян був висококваліфікованим воїном, інструктором, володів різними видами зброї. 
Першого грудня, під час виконання бойового завдання, на невідомих вибухових пристроях підірвалися двоє українських військовослужбовців. Внаслідок вибухів наші воїни отримали поранення, несумісні з життям і загинули 
на місці підриву. За інформацією пресслужби ООС, диверсійно-розвідувальна група збройних формувань Російської Федерації здійснила спробу проникнення у тил позицій Об’єднаних сил. Із метою перекриття шляхів висування та можливого відходу ворожих диверсантів командиром підрозділу, що виконує завдання на Донеччині, було застосовано черговий резерв. Як стало відомо, загиблі — двоє співробітників Центру спеціальних операцій «А» Служби безпеки України Дмитро Каплунов i Денис Волочаєв. 
Українські військовослужбовці дають адекватну відповідь, відкриваючи вогонь по противнику. За інформацією розвідки Об’єднаних сил, у листопаді 2019 року втрати збройних формувань Російської Федерації склали 107 осіб. 41 окупант був ліквідований, а ще 66 — санітарні втрати ворога.
</body> 



