﻿<id>A</id>
<author_surname></author_surname>
<author_name></author_name>
<title>Маємо ким пишатися</title>
<publ_in>Коломия сьогодні</publ_in>
<url>https://kolomyia.today/mayemo-kym-pyshatysya-47382</url>
<publ_part></publ_part>
<publ_place>Коломия</publ_place>
<publisher></publisher>
<year>2019</year>
<pages></pages>
<length>214</length>
<alt_orth>0</alt_orth>
<errors>в - у; Айзебарджану - Азербайджану; віце-чемпіоном - віцечемпіоном</errors>
<comments></comments>
<body>Прикарпатець привіз медалі з чемпіонату світу з вільної боротьби серед юніорів. В Таллінні пройшов чемпіонат світу з вільної боротьби серед юніорів. У складі збірної України у змаганнях брав участь вихованець Джурівської школи з вільної боротьби Андрій Джелеп.
Спортсмен виступив у категорії до 61 кг.
«Перший суперник мій був з Росії. Він був досить хорошим. Другий суперник був з Індії, з ним я вже зустрічався у Грузії. У півфіналі був суперник з Айзебарджану. З ним було важче. У фіналі програв сутичку японцю», – говорить Андрій Джелеп.
Прикарпатець показав блискучі результати під час поєдинків з суперниками і став віце-чемпіоном, здобувши срібну медаль чемпіонату світу.
«Ви – крутий, молодець. Дуже важливо, щоб на рідній землі люди знали про ваші здобутки. Ви стали символом і прикладом для своїх колег. Вітаємо Вас», – наголосив голова ОДА Денис Шмигаль.
Зазначимо, що у 1/8 фіналу Андрій Джелеп технічно здолав росіянина 10:0. Борець з Індії у чвертьфіналі також не зміг протидіяти натиску нашого спортсмена. Рахунок цього поєдинку-10:0 на користь Андрія. У півфіналі нашого борця дуже непростий суперник з Азербайджану, якому навіть вдалося взяти 5 балів. Проте Андрій не став покладатися на вдачу і довів рахунок до 11:5.
У фіналі Андрій Джелеп поступився борцю з Японії та став срібним призером чемпіонату.
Також на цьому чемпіонаті світу Андрій Джелеп здобув звання Майстра спорту міжнародного класу з вільної боротьби.</body>