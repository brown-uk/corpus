Середня зарплата у серпні на Херсонщині досягла 7255 гривень, інформує Головне управління статистики в Херсонській області. Порівняно з липнем вона зменшилася на 0,1%. А за останній рік зросла на 26,7%.У Новій Каховці середня зарплата за другий квартал цього року становила 6548 грн, повідомила NovaKahovka.City заступник начальника міського відділу статистики Лариса Масюк. Порівняно з аналогічним періодом минулого року зріст зарплати становить 124,7%. За третій квартал дані тільки збирають.— Ми обліковуємо біля 100 великих і середніх підприємств міста. Малі підприємства —  до 50 працюючих — у цю статистику не потрапляють. А їх біля 2 тисяч. Нині у Новій Каховці середня зарплата нижча, ніж по області. Хоча у минулі роки вона була вищою, навіть за Херсон та інші міста обласного підпорядкування. Але цьому є об’єктивні причини. Не працює соєвий завод, «Укргідромех», закрили філію Миронівського комбінату. Неповний робочий тиждень працюють «Завод крупних електричних машин» та НКЕМЗ. А значить, їх працівники отримують меншу платню.За її словами, реальну зарплату ніхто не знає, бо чимало підприємців офіційно платять мінімалку, а насправді доплачують своїм працівникам у «конвертах».—  Це результат існування у країні «тіньової економіки», —  зазначає Лариса Масюк. — Але це проблема всієї держави, а не тільки Нової Каховки.