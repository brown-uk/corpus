<id>E</id>
<author_surname></author_surname>
<author_name></author_name>
<title>Наказ МОЗ України від 29.11.2019 № 2360 «Про Розподіл витратних матеріалів для лікування хворих методом перитонеального діалізу, закуплених за кошти Державного бюджету України на 2018 рік»</title>
<publ_in></publ_in>
<url>https://moz.gov.ua/article/ministry-mandates/nakaz-moz-ukraini-vid-29112019--2360-pro-rozpodil-vitratnih-materialiv-dlja-likuvannja-hvorih-metodom-peritonealnogo-dializu-zakuplenih-za-koshti-derzhavnogo-bjudzhetu-ukraini-na-2018-rik</url>
<publ_part></publ_part>
<publ_place>Київ</publ_place>
<publisher>МОЗ України</publisher>
<year>2019</year>
<pages></pages>
<length>309</length>
<alt_orth>0</alt_orth>
<errors>своєчасну доставку - своєчасне доставлення</errors>
<comments></comments>
<body>
<b>Про Розподіл витратних матеріалів для лікування хворих методом перитонеального діалізу, закуплених за кошти Державного бюджету України на 2018 рік</b>
Відповідно до пункту 5 Порядку використання коштів, передбачених у державному бюджеті для виконання програм та здійснення централізованих заходів з охорони здоров'я, затвердженого постановою Кабінету Міністрів України від 17 березня 2011 року № 298 «Про затвердження Порядку використання коштів, передбачених у державному бюджеті для виконання програм та здійснення централізованих заходів з охорони здоров'я», пункту 8 Положення про Міністерство охорони здоров'я України, затвердженого постановою Кабінету Міністрів України від 25 березня 2015 року № 267, з метою раціонального та цільового використання витратних матеріалів для лікування хворих методом перитонеального діалізу, закуплених за кошти Державного бюджету України на 2018 рік за бюджетною програмою КПКВК 2301400 «Забезпечення медичних заходів окремих державних програм та комплексних заходів програмного характеру» за напрямом «Закупівля лікарських засобів, імунобіологічних препаратів (вакцин), медичних виробів, інших товарів і послуг» в частині «Закупівля витратних матеріалів для лікування хворих методом перитонеального діалізу»
<emphasis>Наказую:</emphasis>
1. Затвердити Розподіл витратних матеріалів для лікування хворих методом перитонеального діалізу, закуплених за кошти Державного бюджету України на 2018 рік за бюджетною програмою КПКВК 2301400 «Забезпечення медичних заходів окремих державних програм та комплексних заходів програмного характеру» за напрямом «Закупівля лікарських засобів, імунобіологічних препаратів (вакцин), медичних виробів, інших товарів і послуг» в частині «Закупівля витратних матеріалів для лікування хворих методом перитонеального діалізу», що додається.
2. Державному підприємству «Укрмедпостач» МОЗ України (Гайдук Л.В.) забезпечити:
1) прийняття витратних матеріалів;
2) своєчасну доставку витратних матеріалів згідно з затвердженим цим наказом Розподілом.
3. Керівникам структурних підрозділів з питань охорони здоров'я виконавчого органу Київської міської ради (Київської міської державної адміністрації), обласних державних адміністрацій забезпечити, у разі отримання витратних матеріалів:
1) персональну відповідальність за збереження та раціональне використання витратних матеріалів;
2) подання щомісяця до Державного підприємства «Укрмедпостач» МОЗ України актів списання витратних матеріалів у термін до 06 числа місяця, наступного за звітним.
Контроль за виконанням цього наказу залишаю за собою.
</body>