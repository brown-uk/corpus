<id>A</id>
<author_surname></author_surname>
<author_name></author_name>
<title>Справа щодо повернення Україні «Скіфського золота» в грудні… не вирішиться</title>
<publ_in>Голос Криму</publ_in>
<url>http://voicecrimea.com.ua/main/sprava-shhodo-povernennya-ukra%d1%97ni-skifskogo-zolota-v-grudni-ne-virishitsya.html</url>
<publ_part></publ_part>
<publ_place>Київ</publ_place>
<publisher></publisher>
<year>2016</year>
<pages></pages>
<length>271</length>
<alt_orth>0</alt_orth>
<errors>позиціонують, як - позиціюють як; музеї і голландським - музеї, і голландським; були здійснені - здійснено; даної колекції - цієї колекції; Міністерством культури здійснені всі можливі заходи та задіяні всі можливості - Міністерство культури здійснило всі можливі заходи та використало всі можливості; врегульовані - врегульовано; напрацьований - напрацьовано; На сьогоднішній день - Сьогодні</errors>
<comments></comments>
<body>Скоріш за все, 14 грудня, незалежно від рішення  Окружного суду м. Амстердама, справа про повернення «Скіфського золота»  до України не буде завершена. На цьому під час круглого столу  на тему <emphasis>«Скіфське золото» і збереження української культурної спадщини»</emphasis>  наголосила <b>Світлана Фоменко</b>,  перший заступник Міністра культури України, передає сайт відомства.
«Ми маємо розуміти, що це лише середина справи, адже або українська сторона, або представники кримських музеїв будуть подавати апеляцію у  випадку рішення суду на ту чи іншу користь. Остаточно справа не  буде вирішена в грудні. Звичайно, це буде знакове рішення, яке покаже справедливість нідерландського суду, а також це буде  першим прецедентом у світовій практиці щодо повернення культурних цінностей державі,  коли суперечка триває між державою Україна,  кримськими музеями, які в цій справі себе позиціонують, як українські музеї і голландським музеєм Алларда Пірсона, який зараз тимчасово зберігає ці культурні цінності», – сказала Світлана Фоменко.
Також Світлана Фоменко зазначила, що з боку Міністерства  культури  України  були здійснені всі необхідні кроки для того, щоб забезпечити повернення  до України даної колекції. «Міністерством культури  здійснені всі  можливі заходи  та задіяні всі можливості  для  успішного закінчення цієї справи, в тому числі в забезпеченні правового поля повернення цінностей: врегульовані регулятивні, підзаконні акти та накази, напрацьований новий законопроект щодо повернення і вивезення культурних цінностей», – наголосила представниця Мінкульту.
Нагадаємо, що музейні експонати, передані ще 2013 року для експонування  на виставку <emphasis>«Крим. Золотий острів у Чорному морі»</emphasis>, представлені з колекцій п’яти музеїв (чотирьох кримських та одного київського). На сьогоднішній день лише один з музеїв, а саме – Національний музей історії України, отримав дозвіл на пролонгацію експозицій виставки у Нідерландах, інші ж музеї навіть не надали документи щодо пролонгації, і  надалі взагалі припинили спілкування з Міністерством культури.</body>