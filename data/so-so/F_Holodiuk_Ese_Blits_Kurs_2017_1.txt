
Уяви собі, що після прочитання теми твору ти маєш 24 години перед його написанням. Уяви, скільки різноманітного матеріалу, що стосується поданої в темі проблеми, тобі вдалося б прочитати. Це було б ледь не наукове дослідження, після якого в тебе сформувалася б цілком однозначна позиція щодо непростих питань, поданих у темі. Так-от, <emphasis>теза – це і є твоя чітка позиція</emphasis>, у якій ти начебто кажеш читачеві свого есе: <i>«Ось до якої думки я дійшов! Я впевнений у цьому на всі 100% і я готовий це довести!»</i>
Пригадай собі, як відбуваються запеклі політичні дебати. Опоненти дискутують щодо проблемних питань, і їхні погляди часто діаметрально протилежні. Зі своєю тезою ти теж стаєш на чийсь бік в уявних дебатах, і <emphasis>ти маєш реальні докази</emphasis>, якими зможеш переконати найзавзятішого противника.
Пам’ятай, що <emphasis>теза має бути цікавою.</emphasis> Читацьку увагу привертають насамперед оригінальні думки. Але не перестарайся. Адже твоя позиція повинна бути <emphasis>адекватною, чітко зрозумілою й доступною</emphasis> для сприйняття.
<b>Як писати тезу?</b>
Зазвичай теза – це <emphasis>одне речення наприкінці вступного абзацу. Вона обов’язково повинна давати відповідь на питання з теми.</emphasis> Якщо питання нема, його слід сформулювати самому, але останніми роками теми на ЗНО всі з питаннями, тому щодо цього переживати не варто. 
<b>Зразок</b>
<i><emphasis>Який наслідок матиме</emphasis> витіснення у далекому майбутньому національних мов однією глобальною?
<emphasis>Я вважаю,</emphasis> що єдина для всієї планети мова відкриє людству епоху, де не буде жодних кордонів в обміні досвідом і де наука досягне унікального прогресу.</i>
<emphasis>Теза не повинна містити аргументів</emphasis> (і слів типу <i>бо, тому що, адже, оскільки</i>), <emphasis>але «натяки» на них не завадять.</emphasis> Порівняй дві тези: 
<b>Зразок</b>
<i>Кожна доросла людина щодня ходить на роботу, але хтось це робить із задоволенням, а хтось іде як на муку, один отримує за день шалений дохід, а зарплатня іншого ледве дає йому змогу звести кінці з кінцями. <emphasis>Яку професію слід обрати</emphasis> в житті: співзвучну своїм зацікавленням і здібностям чи престижну й вигідну? 
На мою думку, у житті слід обирати ту професію, до якої в людини лежить душа.
На мою думку, людина маю обирати тільки ту професію, до якої в неї від народження є здібності і яка приносить радість та задоволення від кожного проведеного на роботі дня.</i>
Слабшою є та теза, яка дуже поверхово стверджує загальновідому позицію. Звісно, вона теж має право на існування, але <emphasis>значно кращою є теза, яка висловлює позицію глибше й обдуманіше.</emphasis> Читач зразу ж бачить, що далі в есе йтиметься про дві речі: чому професію слід обирати, орієнтуючись на нахили й здібності особи (у першому аргументі), і чому хорошою є робота, від якої отримуєш задоволення (у другому аргументі).
Пам’ятай, що такі «натяки» на аргументи в тезі вигідні й для тебе: вони дадуть можливість добре триматися курсу під час написання есе. Тоді <emphasis>ти не плутатимешся в ідеях і думках, а чітко пам’ятатимеш, на чому акцентувати увагу.</emphasis> 
Якщо ти маєш на меті досягнути ідеальності у формуванні тези, будуй її за такою схемою:<picture>
<b>Яка теза є неправильною?</b>
Навіть якщо тема твого есе звучить у такий спосіб, що хочеться просто відповісти «так» чи «ні», тобі все одно треба пояснити в тезі «чому так?» або «чому ні?». 
Теза не може бути реченням на зразок <i>«Я з цим погоджуюся», «Я теж так думаю»</i> чи <i>«Ні. Так не можна робити».</i>
<b>Якими словами варто оформити тезу?</b>
Для того, щоб стиль твого есе був максимально зрозумілим, а думка в ньому – висловлена логічно й послідовно, не завадить скористатися так званими <emphasis>«фразами-маркерами».</emphasis> Вони вказують читачеві, яку частину висловлення він зараз читає. Це своєрідний шаблон, який можна застосовувати до будь-якого твору.
<b>Зразок</b>
Чи не є вивчення іноземних мов тратою часу в епоху, коли технології дають зможу ледь не ідеально перекласти сказане чи написане людиною?
<i><emphasis>Я гадаю,</emphasis> що в сучасному інформаційному суспільстві людям доцільніше тратити час на вдосконалення програм із розпізнавання та перекладу тексту з будь-якої мови планети, ніж обмежувати себе вивченням двох-трьох іноземних мов і постійно підтримувати свій рівень володіння ними.</i>
Вибери з переліку можливих фраз ту, яка тобі найбільше до вподоби, або допиши кілька своїх. 
<i>На мою думку, …
Я вважаю, що …
Я переконаний, що …
На моє глибоке переконання, …
З цілковитою впевненістю можу стверджувати, що …
Як на мене, …
Важко не погодитися з тим, що …
Без сумніву, істинною є думка про те, що …
Цілком справедливим буде твердження, що …
Мені здається, що …
Уважаю, що істинною є позиція, згідно з якою …
Я повністю впевнений у тому, що …</i> <picture>
Не намагайся бути надто оригінальним і постійно використовувати нову «фразу-маркер» для введення тези – краще <emphasis>зупинися на двох-трьох,</emphasis> які точно пригадаєш під час ЗНО.
<b>Кілька порад!</b>
Твоя теза – це те, про що ти будеш говорити у своєму есе, але не варто починати її фразами: <i>«У своєму творі я говоритиму про...», «З мого твору ви дізнаєтеся, як...», «А зараз розповім вам, чому...»,</i> адже це і так зрозуміло. Такі фрази справляють погане враження на читача.
Це цілком нормально, якщо <emphasis>твоя теза в процесі роботи</emphasis> над висловленням <emphasis>зміниться.</emphasis> Часто, коли автор дописує есе й перечитує його, він бачить, що розкрив думку значно глибше або й інакше, ніж у сформульованій на початку тезі. Тому після написання власного висловлення завжди треба <emphasis>перечитати тезу, звірити її з аргументами й виправити за потреби.</emphasis> 
Теза <emphasis>червоною ниткою має проходити через усе есе,</emphasis> тому завжди перевіряй, чи достатньо «червоного кольору» у твоїх аргументах, прикладах, висновку.
<i>Порада:</i> коли вибереш тезу, подумай, <emphasis>чи зможеш навести до неї аргументи й приклади.</emphasis> Якщо тобі це видається неможливим, <emphasis>обери іншу тезу,</emphasis> яка буде стійка й витримуватиме критику.<picture>
