<id>A</id> 
<author_surname></author_surname>
<author_name></author_name> 
<title>Чернівецька міська рада стала більш доступною і прозорою</title> 
<publ_in>Час</publ_in> 
<url>https://chas.cv.ua/inform/26033-chernvecka-mska-rada-stala-blsh-dostupnoyu-prozoroyu.html</url> 
<publ_part></publ_part> 
<publ_place></publ_place> 
<publisher></publisher> 
<year>2015</year> 
<pages></pages> 
<length>247</length> 
<alt_orth>0</alt_orth> 
<errors>бажаючі-охочі;головуючого-голови</errors> 
<comments></comments> 
<body>Зміни до Регламенту, які підвищують доступність та прозорість у роботі міської ради, внесено на сесії 30 червні ц.р. Зміни до Регламенту міської ради готувалися за рекомендаціями та за участю представників громадських організацій. <quote>«Головна мета внесення змін до Регламенту – підвищити прозорість у діяльності міської ради, зробити її роботу більш доступною для громадян, підвищити відповідальність депутатів за персональне голосування, унеможливити так зване «кнопкодавство»</quote>, – зазначив міський голова Олексій Каспрук.
Регламентом міської ради визначено, що бажаючі громадяни можуть відвідувати засідання ради та її колегіальних органів. Для висвітлення діяльності міської ради, присутності на сесії, засобам масової інформації, журналістам, відтепер не потрібна акредитації, а достатньо пред’явлення посвідчення.
Протоколи сесії ради та звукозаписи пленарних засідань є відкритими, оприлюднюються і надаються на запит відповідно до Закону України «Про доступ до публічної інформації». Результати поіменного голосування депутатів в цілому з кожного питання порядку денного оприлюднюється на офіційному сайті міської ради наступного робочого дня після дня проведення пленарного засідання міської ради, а рішення ради – не пізніше, як у п’ятиденний строк після їх підписання.
Чернівчан будуть щороку інформувати про відвідування депутатами пленарних засідань ради та постійних комісій. Депутатські запити та відповіді на них, адреси та графіки прийому депутатами громадян також оприлюднюватимуть.
Для громадян, бажаючих відвідувати засідання постійних депутатських комісій, анонсуватимуть дату та час їх проведення. Протоколи , висновки та рекомендацій депутатських постійних комісій будуть доступними для чернівчан.
Змінами до Регламенту міської ради чітко прописаний механізм , який унеможливлює, голосування депутата чужою карткою, а також порядок реагування головуючого на сесії на спробу депутата порушити вимогу персонального голосування.
</body> 
