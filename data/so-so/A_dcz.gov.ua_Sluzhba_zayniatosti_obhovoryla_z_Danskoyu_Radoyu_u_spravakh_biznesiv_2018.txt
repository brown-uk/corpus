Державна служба зайнятості провела робочу зустріч із експертами Данської Ради у справах біженців (ДРБ) щодо питань працевлаштування людей з числа внутрішньо переміщених осіб та вдосконалення і запровадження нових методик їх обслуговування у центрах зайнятості.
У зустрічі взяли участь заступники Голови Державної служби зайнятості (Центрального апарату) Роман Криган та Юлія Жовтяк, начальники управлінь та відділів Центрального апарату ДСЗ, з боку Данської Ради у справах біженців – експерти ДРБ Діана Гуд, Анастасія Макарова та Віталій Височин.
Донецька та Луганська обласні служби зайнятості з вересня 2017 співпрацюють з Данською Радою у справах біженців у напрямку інформування клієнтів щодо дії грантових програм, спрямованих на підтримку внутрішньо переміщених осіб та осіб, які постраждали від конфлікту на Сході України. Організація та проведення тренінгів для співробітників Донецької та Луганської обласних служб зайнятості «Профілактика емоційного вигорання. Навички саморегуляції та стрес-менеджмент».
Крім того Данська Рада надає технічну підтримку для впровадження в центрах зайнятості сучасних сервісів обслуговування клієнтів, так за цей час професійне навчання пройшло понад 100 фахівців центрів зайнятості.
Протягом січня-квітня 2018 року отримували послуги служби зайнятості 8,9 тис. внутрішньо переміщених осіб. З початку окупації АР Крим та проведення антитерористичної операції до державної служби зайнятості звернулися за допомогою у працевлаштуванні 93,0 тис. мешканців АР Крим, Донецької та Луганської областей, зокрема 81,1 тис. громадян, які отримали довідку про взяття на облік внутрішньо переміщених осіб відповідно до постанови Кабінету Міністрів України від 01.10.2014 № 509 «Про облік внутрішньо переміщених осіб».