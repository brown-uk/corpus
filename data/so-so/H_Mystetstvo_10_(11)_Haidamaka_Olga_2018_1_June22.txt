<id>H</id>
<author_surname>Гайдамака</author_surname>
<author_name>Ольга</author_name>
<title>Строката Африка</title>
<publ_in>Мистецтво 10 (11)</publ_in>
<url></url>
<publ_part></publ_part>
<publ_place>Київ</publ_place>
<publisher>Генеза</publisher>
<year>2018</year>
<pages>6-11</pages>
<length>877</length>
<alt_orth>0</alt_orth>
<errors>Грунтом - Ґрунтом; незважаючи на - попри; будьякої - будь-якої; Незважаючи на - Попри; відображають - зображають</errors>
<comments></comments>
<body>Грунтом культури всіх африканських народів є традиційні релігії, які, незважаючи на їх розмаїття, у переважній кількості мають певні спільні риси. це, насамперед, віра в містичні перетворення, пов’язані з магічними силами. В основі африканського мистецтва щонайперше лежать уявлення африканців про те, що світ населений духами – добрими і злими, з якими слід взаємодіяти. І тому навіть найзвичніші речі, що використовуються щоденно в побуті (наприклад, предмети вжитку – посуд, гребні, меблі, хатнє начиння), оздоблено спеціальними символами для захисту від лихого ока, від вторгнення «невідомих» чужих сил – злих або добрих. І посвячений знавець не тільки бачить у них предмети вжитку та витвори мистецтва, але й має змогу розтлумачити духовні символи, зашифровані в характерних візерунках, що прикрашають кожен окремий предмет. Крім того, для взаємодії з духами створювали (і понині створюють) «посередників» – статуетки, ритуальні маски й костюми. В африканських народів вони не мисляться як самостійні художні витвори, а є частиною магічного обряду. Виготовляють статуетки і маски спеціальні майстри, які зазвичай отримали свої знання і вміння у спадок. Статуетки можуть відтворювати правителів, танцюристів або представників різних професій, наприклад барабанщиків чи охоронців тощо. Також фігуру людини зображували в поєднанні з тілом тварини. Статуетки виготовляли переважно з дерева та інших природних матеріалів. Майстри західноафриканських народів також робили бронзові фігурки.
Функції маски або фігурки-статуетки, як правило, – захищати господаря, відлякувати злих духів. Існують також особисті фетиші (предмети, нібито наділені надприродною, чудодійною силою).
Традиційні африканські суспільства представлені хліборобами, скотарями і мисливцями-збирачами. Зазвичай виготовлення масок і скульптур досягло розквіту в землеробських племен, що пов’язано щонайперше з їхньою осілістю. У бродячих мисливців-збирачів і кочових пастуших племен маски або зовсім відсутні, або створюються для одноразового використання. Зміна зовнішності досягається в цих культурах за допомогою нанесення на обличчя й тіло різних природних барвників, використання хитромудрих головних уборів з пір’я і шкур, ікл і пазурів тварин, мушель тощо. Африканські маски наділені особливими властивостями. Навколо будьякої з них у нас, європейців, створюється певний ореол таємничості в сукупності із захопленням, зацікавленістю та надзвичайним трепетом. Водночас для більшості жителів Африки практично кожна маска – це відкрита книга, яка може багато чого розповісти. Розміри масок та форми, матеріали, з яких їх виготовлено, вражають своїм різноманіттям. Переважно їх створюють із дерева, але застосовують також інші матеріали. Наприклад, в Анголі роблять маски з деревного волокна, використовуючи каркас із прутів. ò також маски, плетені з рафії, або тканеві маски-капюшони. Ашанти (Гана) відливали маски царів із золота і бронзи. Маски-підвіски (Конго) вирізали зі слонової кістки. Вигляд африканських масок дуже варіюється: від масок з більш-менш упізнаваними людськими рисами (чоловічі, жіночі – антропоморфні маски) до зображення різних тварин (мавпи, леопарда, антилопи, крокодила, черепахи, риби, птаха тощо – зооморфні маски). Трапляються також екземпляри, що поєднують людські й тваринні ознаки або обличчя у формі серця чи дволикі маски-ßнуси тощо. Незважаючи на велику різноманітність, ритуальні маски виробляють за строгими канонами. Кожна з них сприяє певній події і має відповідний вигляд, що відтворює зв’язок із духом або божеством. У застрашливому, загадковому оформленні масок символічно передано релігійні 1 уявлення африканців про світ і сили, що в ньому діють.
Оздоблення масок має свою символіку. Н, приміряючи на себе смугасту маску, можна заручитися підтримкою духів предків – хранителів племені. Смужки також символізують сутність поколінь, допомагають роз в’язати вічну дилему батьків і дітей.
Більшість ритуалів найчастіше супроводжується танцем, що доводить виконавця до стану трансу. Африканський танець – незвичайне видовище, адже осягнути суть та логіку рухів неможливо, потрібно просто відчути ритм, присутній у серцях місцевих мешканців і навколишній природі, – тільки так можна оцінити всю красу мистецтва цього регіону. Найбільш очевидною особливістю африканських танців є їхня масовість і відсутність партнера для танцю (зокрема, змішаних пар «чоловік–жінка»). Замість цього в більшості танців групові виступи розділено за статями: чоловіки танцюють для жінок, і навпаки. чоловічі танці супроводжуються рухами, що імітують тварин або мисливців, тому часто виконуються зі зброєю (палиця, спис). Вночі танці – більш плавні. Під час їх виконання ноги танцівниці зазвичай зігнуті, тулуб нахиляється вперед, кроки шаркають. Особливі рухи, що виділяють танцівниць-африканок, – обертання і трясіння. Однією з найяскравіших особливостей традиційних африканських танців є характер рухів у них. Африканські танцівники часто ніби «ізолюють» окремі частини свого тіла й рухають ними в різному ритмі. Так, під час танцю тіло танцівника може рухатися одночасно у двох або трьох абсолютно різних ритмах.
Важливою характеристикою африканського танцювального мистецтва є виконання під супровід ударних інструментів. Гра на барабанах є найрозвиненішою формою музичного мистецтва цього регіону. Вона нерозривно пов’язана з мистецтвом танцю. Використовується багато різноманітних інструментів – найчастіше трапляються барабани джембе. Призначення музикантів і танцюристів у африканському племені набагато важливіше, ніж просто розваги. Танці та музика розглядаються як те, що допомагає утримувати плем’я разом. Барабани відображають настрої племені, а танці можуть варіюватися залежно від цілей Архітектура африканських племен дуже різноманітна. Будівлі споруджують з доступних у місцевості матеріалів, здебільшого це глина, хмиз, дерево, солома тощо. Часто під час будівництва особливу увагу приділяють оборонним можливостям споруд – стіни роблять товстими, двері – вузькими, вікна будівлі або дуже маленькі, або їх просто немає. Багатьом племенам притаманне розфарбовування своїх будівель. це унікальне африканське мистецтво з релігійними джерелами, коріння якого сягають глибокої давнини. Сюжети малюнків можуть бути найрізноманітнішими – це не тільки візерунки, а й сцени з повсякденного життя та релігійні символи.
Виготовлення ювелірних виробів – популярний вид мистецтва, що використовується для позначення рангу людини, її належності до певної групи. Африканські ювелірні вироби зроблено з різноманітних матеріалів, зокрема гематит, сизаль, шкаралупа кокосового горіха, бісер тощо. Існують різні види текстилю, зокрема китенж, боголан і тканинний кент. Також у Західній Африці популярна мозаїка з крилець метеликів або кольорового піску.</body>