За оперативною інформацією Міністерства розвитку економіки, торгівлі та сільського господарства загалом у 2020 році в Україні суб’єкти господарської діяльності усіх форм власності зібрали гречки 83,7 тис. тонн із площі 63,6 тис. га, при середній урожайності 13,2 ц/га. Порівняно з минулим роком гречки було зібрано менше на 1,3 тис. тонн, проте урожайність збільшилася на 0,9 ц/га. За даними головного управління статистики у Сумській області в усіх категоріях господарств Сумщини намолочено 12 тис. тонн гречки з площі 6,6 тис. гектарів, що на 5 тис.га більше проти минулорічного показника, при середній урожайності 18,2 ц/га, що більше на 4 ц/га ніж у минулому році. За розміром посівних площ Сумщина займає 2 місце серед регіонів України. Сумщина забезпечує потреби в зерні гречки, які становлять 6 тис. тонн на рік за рахунок власного виробництва.