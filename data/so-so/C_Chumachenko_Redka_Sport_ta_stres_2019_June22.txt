<id>C</id> 
<author_surname_1> Чумаченко</author_surname_1>, <author_name_1>О.</author_name_1>, <author_surname_2> Редька</author_surname_2>, <author_name_2>О.</author_name_2> 
<title>Спорт і стрес</title> 
<publ_in> </publ_in> 
<url> http://repository.ldufk.edu.ua/handle/34606048/26589 </url> 
<publ_part></publ_part> 
<publ_place>Миколаїв</publ_place> 
<publisher> МНУ </publisher> 
<year>2019</year> 
<pages>7-16</pages> 
<length>2056</length> 
<alt_orth>0</alt_orth> 
<errors> систоличний - систолічний; умовнорефлекторними - умовно-рефлекторними; - - —; працюючих - робочих; оксигемоглобіна - оксигемоглобіну; повина - повинна; аппарат - апарат; інтенсиваного - інтенсивного; в той же час - водночас; кисневаим - кисневим; так як - оскільки; приймають участь - беруть участь; серцевосудинної - серцево-судинної; межевих - межових; за рахунок - коштом; недивлячи - не дивлячись; і - й; вегетатвиним - вегетативним; ізза - через; поперше - по-перше; рухового аксону - рухового аксона; 10с - 10 с; більше 15 - понад 15; відображається -  показується; розходуванні - використанні; людина займаєтеся - людина займається; будьяка - будь яка</errors 
<comments></comments>  
<body> <emphasis> Динаміка фізіологічних станів організму при спортивній діяльності</emphasis> 
Під час тренувальних занять та змагань в змінах функціонального стану організму людини виділяють три періоди: передстартовий, основний та відновлювальний.  
<b> Передстартовий стан. </b> У передстартовому стані, що виникає за декілька хвилин або годин до початку змагань, зростають частота серцевих скорочень, систоличний об’єм та хвилинний об’єм кровообігу, підвищується артеріальний тиск, зростають легенева вентиляція, енерговитрати, температура тіла.  
Передстартові зміни функцій являються умовнорефлекторними реакціями. Вони підготовлюють організм в цілому до майбутньої роботи та прискорюють процеси впрацьовування. Обумовлені ці зміни підсиленням діяльності симпато-адреналової системи, про що свідчить підвищення концентрації норадреналіну та адреналіну в крові ще до початку роботи.  
В залежності від характеру змін фізіологічних функцій і емоційного статусу спортсмена виділяють три види передстартових станів: перший – характеризується помірним емоційним збудженням і забезпечує високий спортивний результат; для другого - характерне підвищення збудження центральної нервової системи під впливом якого працездатність може як збільшуватися, так і зменшуватися; третій вид станів відрізняється переважанням гальмівних процесів, що призводять, як правило, до зниження спортивного результату. 
<b> Зміни стану організму при розминці. </b> <i> Розминка </i> – комплекс спеціальних вправ, що виконуються перед тренуванням або змаганням і що сприяє прискоренню процесу впрацьовування, підвищення працездатності. 
Фізіологічні ефекти розминки різноманітні. Вона підвищує збудливість та активність сенсорних, моторних та вегетативних центрів, підсилює діяльність ендокринних залоз, створюючи тим самим умови для більш ефективної регуляції вегетативних та моторних функцій при наступній роботі. Підвищується температура тіла і, особливо, працюючих м’язів, завдяки чому збільшується активність ферментів, відповідно, швидкість біохімічних реакцій в м’язових волокнах, збудливість та лабільність м’язів, підвищується швидкість їх скорочення. 
Розминка підсилює роботу систем, що забезпечують транспорт кисню до працюючих м’язів. Зростає легенева вентиляція, швидкість дифузії кисню із альвеол в кров, хвилинний об’єм кровообігу, розширюється артеріальні судини скелетних м’язів, збільшується венозне повернення крові, підвищується (завдяки збільшенню температури тіла) інтенсивність дисоціації оксигемоглобіна в тканинах. 
Розминка спортсмена буває загальною та спеціальною. Загальна розминка складається з вправ, що здатні підвищити збудливість центральної нервової системи, температуру тіла, активізувати систему транспорту кисню. Спеціальна частина розминки за своєю структурою повина бути якомога ближчою до характеру майбутньої діяльності. 
<b> Впрацьовування. </b> Поступове збільшення працездатності людини на початку виконання спортивних вправ називається <i> впрацьовуванням </i>. В цей час відбувається перебудова нейрогуморальних механізмів регуляції рухів і вегетативних функцій на новий, більш напружений режим діяльності та покращення координації рухів. 
Швидкість підсилення діяльності фізіологічних систем під час впрацьовування неоднакова. Руховий аппарат, що володіє відносно високою збудливістю і лабільністю, на новий робочий рівень налаштовується швидше, чим вегетативні системи. Так, наприклад, під час інтенсиваного бігу максимальна швидкість руху досягається до 5-6 с. В той же час розширення артеріальних судин м’язів відбувається за 60-90 с, а ЧСС, систоличний об’єм та хвилинний об’єм кровообігу досягають максимальних величин тільки через 1,5-2 хв. Навіть при роботі максимальної аеробної потужності необхідний рівень споживання кисню досягається лише через 2-3 хв. 
У зв’язку з тим, що транспорт кисню підсилюється поступово, на початку будь-якої роботи скорочення м’язів здійснюється, в основному, в анаеробних умовах. Різниця між потребою організму в кисню під час періоду впрацьовування і його реальним потребам називається кисневаим дефіцитом. При неважких навантаженнях дефіцит кисню перекривається ще під час фізичних вправ, а при важких навантаженнях дефіцит кисню ліквідується тільки після завершення роботи і є складовою частиною загального кисневого боргу. 
Швидкість зміни фізіологічних функцій під час впрацьовування залежить від інтенсивності (потужності) роботи, що виконується. Чим більша потужність, тим швидше відбувається підсилення діяльності серцево-судинної та дихальної систем. При однакових за характером і потужністю вправах впрацьовування відбувається тим швидше, чим вище рівень тренованості людини. 
<b> Стан фізіологічних функцій при основній роботі. </b> Після закінчення періоду впрацьовування при тривалій аеробній роботі виникає стійкий стан протягом якого працездатність і показники фізіологічних функцій, що забезпечують транспорт кисню, змінюються несуттєво. При роботі максимальної та субмаксимальної потужності період стійкого стану відсутній, так як протягом всьому його часу відбувається постійне зростання частоти серцевих скорочень, систоличного об’єму кровообігу і, відповідно, споживання кисню. 
Розрізняють справжній та хибний стійкий стан фізіологічних функцій при роботі. Справжній стійкий стан характеризується високою узгодженістю роботи рухового апарату і вегетативних систем, що приймають участь у її забезпеченні. Функції серцевосудинної та дихальних систем не досягають своїх межевих величин. Ресинтез макроергічних фосфорних сполук відбувається за рахунок аеробних окислювальних реакцій. Споживання кисню, як правило, нижче максимально можливих для людини величин. Молочна кислота майже не накопичується у м’язах, що забезпечує збереження кислотно-основної рівноваги у рідинних середовищах організму. 
При хибному стійкому стані споживання кисню людини або близько до максимальної можливої для нього величини, або навіть дорівнює їй. Недивлячи на це, потреба м’язів в кисні все ж повністю не задовольняється. Поступово в організмі утворюється і зростає кисневий борг. З метою поповнення недостатнього поступання кисню легенева вентиляція, частота серцевих скорочень та хвилинний об’єм кровообігу збільшується і досягає максимально можливих величин. Нестача кисню призводить до підвищення частки анаеробних процесів у забезпеченні м’язів енергії. У результаті цього, в м’язах і у крові зростає концентрація молочної кислоти. Відбувається зрушення <foreign>рН </foreign> крові у кислий бік. Таким чином, при хибному стійкому стані відносна стабільність фізіологічних функцій протягом роботи обумовлена не відповідністю їх рівнів замовленням організму для забезпечення роботи необхідної потужності, а неможливістю їх подальшого зусилля. 
<b> Стомлення (втома) </b> – функціональний стан людини, що тимчасово виникає під впливом тривалої або інтенсивної роботи і призводить до зниження її ефективності. 
<i> Локалізація і механізми стомлення. </i> Відносно локалізації стомлення, тобто про ті конкретні морфологічні структури та фізіологічні системи, в яких розвивається стомлення, і про механізми прояву стомлення поки що немає єдиної думки. В залежності від локалізації структур, зміни в яких призводять до зменшення працездатності, механізми стомлення поділяються на центральні та периферичні. У випадку ведучого значення центральних механізмів у розвитку стомлення, зниження працездатності відбувається внаслідок зниження рівня функціональної активності нервових структур, що керують діяльністю м’язів та їх вегетатвиним забезпеченням. 
При фізичній роботі більшої тривалості стомлення виникає ізза змін в дільності вегетативної нервової та ендокринної систем. Внаслідок цих змін відбувається зниження швидкості транспорту кисню до працюючих м’язів і погіршення ефективності енергообміну. 
Окрім змін в центральній нервовій системі стомлення може викликатися процесами, що відбуваються в виконавчій ланці нервово-м’язового апарату. У цьому випадку кажуть про периферичні механізми стомлення, серед яких виділяють, поперше, блокаду проведення нервових імпульсів з аксона мотонейрона на мембрану м’язових волокон внаслідок зменшення викиду ацетилхоліну із кінцевих гілочок рухового аксону (пресинаптичний блок), або зниження швидкості його руйнування ацетилхолінестеразою (постсинаптичний блок). 
По-друге, виділяють, недостатність кальцієвих механізмів м’язових волокон, що погіршують процеси, що сприяли б регуляції скоротливого процесу. Зниження <foreign> рН </foreign>, зменшення запасів креатинфосфатів і глікогену, зменшення температури м’язів збільшують затримку виходу іонів кальцію із цистерн саркоплазматичного ретикулума, підсилюючи тим самим швидкість розвитку стомлення. 
По-третє, відмічають зміни в самих працюючих м’язах, що виникають внаслідок: 1) виснаження енергетичних ресурсів скелетних м’язів. При потужній і нетривалій роботі (тривалість від 10с до 2-3 хв) розвитку стомлення сприяє зменшення запасів фосфагенів (АТФ і КФ). Під час вправи, що тривають більше 15 хвилин, однієї з причин стомлення являється зменшення внутрішньом’язового гілкогену; 2) накопичення в м’язах продуктів метаболізму, в першу чергу, молочної кислоти. При виконанні роботи субмаксимальної потужності, тобто при її тривалості від 20 с до 2-3 хв, в енергозабезпеченні активних м’язів переважає анаеробний гліколіз. При цьому концентрація молочної кислоти в крові зростає в 10-20 разів, а в м’язах навіть в сотні разів. В результаті значного зменшення <foreign>рН</foreign> відбувається зниження активності утворення актин-міозинових містків, відповідно, погіршення скоротливої функції м’язів. Крім того, знижується активність ключових ферментів гліколізу, а значить і швидкість енергопродукції; 3) недостатнє кровопостачання м’язів, відповідно, збільшення частки продукції енергії за рахунок анаеробних процесів, зменшення швидкості вимивання із м’язів молочної кислоти та інших процесів м’язових клітин. 
<b> Відновлення фізіологічних функцій після припинення спортивних вправ. </b> 
Після закінчення фізичної роботи діяльність фізіологічних систем, що забезпечують можливість її виконання, поступово зменшується і досягає доробочого рівня. Цей процес називається <i> відновленням </i>, протягом якого кількісні показники роботи систем кровообігу і дихання повертаються до вихідних параметрів, видаляються продукти метаболізму, поповнюються енергетичні субстрати, пластичні речовини, ферменти. В цей період відбувається також процеси, що забезпечують підвищення працездатності організму, тобто мають місце явище суперкомпенсації. 
Відновлення кисневого запасу організму, фосфагенів, вуглеводів відображається у підвищеному, в порівнянні з доробочим рівнем, споживанням кисню – кисневому боргу. Процес віддачі кисневого боргу полягає в надлишковому розходуванні кисню понад рівня спокою за час періоду відновлення. Кисень, що споживається додатково забезпечує організм енергією, що необхідна для здійснення всіх відновлювальних процесів. Швидкість споживання кисню протягом перших 2-3 хвилин після роботи знижується дуже швидко. Це алактатний компонент кисневого боргу, що пов’язаний з використанням кисню на швидке відновлення витрачених при роботі фосфагенів м’язів, зниженого вмісту киснем міоглобіну. Наступне, повільне відновлення швидкості споживання кисню організмом людини протягом 30-60 хвилин – повільний (лактатний) компонент кисневого боргу – пов’язано, в основному, із порівняно повільним усуненням лактату із крові і міжтканинної рідини, що накопичилася там під час важкої м’язової роботи. 
<emphasis> Термінова і довгочасна фізіологічні адаптації до тренувальних навантажень </emphasis> 
<b> Термінові фізіологічні реакції на фізичне навантаження </b> 
Фізіологічні основи фізичної культури та спорту – один з розділів прикладної фізіології, що вивчає механізми фізіологічних функцій під час виконання різного роду фізичних навантажень, спортивних вправ тощо. Спортивна діяльність завжди пов’язана з граничною або майже граничною напругою фізіологічних систем. Тому головними питаннями фізіології фізичної культури і спорту є механізми адаптації організму до фізичних навантажень і фізіологічні характеристики різних видів спортивної діяльності. 
Починаючи вивчати фізіологію фізичних навантажень необхідно насамперед з’ясувати як реагує організм на певний вид навантаження, наприклад біг на тредбані. Така реакція називається терміновою адаптацією. 
Багато чинників можуть змінити термінову адаптацію вашого організму на фізичне навантаження. Такі чинники, як умови навколишнього середовища: температура, вологість, освітленість, наявність шуму в місті проведення тесту, можуть помітно вплинути на реакцію організму і в стані спокою і при виконанні фізичного навантаження. 
Фізіологічні реакції як у стані спокою, так і при виконанні фізичного навантаження коливаються протягом дня. 
У жінок слід ураховувати нормальний 28 денний менструальний цикл, котрий досить часто спричиняє значні зміни фізичної працездатності. 
Термінова адаптація організму на фізичні навантаження проявляється в першу чергу зміною в діяльності серця та дихання, зростанню температури тіла, величині поглинання кисню та ін. Ці зміни можна виявити за допомогою спеціальної апаратури, як в лабораторних, так і у польових умовах. 
При вивченні термінової адаптації на фізичне навантаження цікавим є негайна реакція організму на окремий цикл навантаження. Іншою основною сферою інтересу у галузі фізіології фізичних навантажень і спорту є реакція організму протягом певного періоду часу на цикли навантажень, які повторюються. Якщо людина займаєтеся фізичною діяльністю протягом тижнів, то її організм адаптується. Фізіологічна адаптація внаслідок постійних фізичних навантажень підвищує здатність виконувати фізичне навантаження, а також ефективність його виконання. Під час силових тренувань збільшується сила м'язів, під час аеробних — підвищується ефективність функціонування серця та легень, а також збільшується витривалість організму. Ці адаптації є специфічними для різних типів тренувальних навантажень. 
<b> Основні принципи тренувальних навантажень </b> 
<b> Принцип індивідуальності.</b> У людей неоднакова здатність адаптуватися до тренувальних навантажень. Спадковість відіграє головну роль у визначенні того, як швидко і якою мірою організм адаптується до тренувальної програми. За виключенням монозиготних близнюків, немає двох осіб, які мають абсолютно однакові генетичні характеристики. Тому адаптація різних людей до однієї і тієї ж самої програми навантажень буде різною. Коливання інтенсивності клітинного розвитку, обміну речовин, а також нервової та ендокринної регуляції також обумовлюють значні індивідуальні відмінності. Саме ці відмінності пояснюють, чому в одних людей спостерігаються значні поліпшення після занять за даною програмою тренувальних навантажень, а в інших після такої ж програми поліпшення є мінімальними або взагалі його немає. Саме тому будьяка програма тренувальних навантажень має ураховувати специфічні потреби та здатності окремих спортсменів. Це є принцип індивідуальності. 
<b> Принцип припинення тренувальних навантажень. </b> Відомо, що регулярні фізичні навантаження підвищують здатність м'язів продукувати більше енергії та менше стомлюватися. Так само тренувальні заняття, спрямовані на розвиток витривалості, поліпшують здатність спортсмена виконувати більший обсяг роботи протягом більш тривалого періоду часу. Однак, якщо спортсмен припинить тренування, то рівень його підготовленості помітно знизиться. Все, чого він досяг внаслідок тренування, втратиться. Цей принцип припинення тренувальних навантажень породив популярний вислів «використайте, бо втратите». Тренувальна програма має включати план збереження досягнутого. В наступних розділах буде розглянуто специфічні фізіологічні зміни, що відбуваються в організмі у разі припинення дії тренувальних стимулів. 
<b> Принцип прогресивного перевантаження. </b> Два важливих поняття — перевантаження та прогресивне тренування — є основою усіх видів тренування. Відповідно до принципів прогресивного перевантаження, всі тренувальні програми мають включати ці два компоненти. Наприклад, щоб збільшити силу м'язів, їх слід перевантажувати. Це означає, що навантаження має перевищувати звичайне. Прогресивне силове тренування має на увазі, що зі збільшенням сили м'язів для подальшого її стимулювання необхідна пропорційно більша величина опору. 
Наприклад візьмемо молодого чоловіка, котрий може виконати лише 10 повторень жиму на лаві ваги 68 кг, перш ніж досягне стану стомлення. Через 1-2 тижні силових тренувань він зможе збільшити число повторень до 14-15 (вага та ж сама). Потім, збільшивши вагу на 2,3 кг, він зможе виконати 8-10 повторень. Продовжуючи тренування, він знову збільшить кількість повторень і протягом наступних 1-2 тижнів буде підготовлений для того, щоб додати ще 2,3 кг до ваги снаряда. Таким чином здійснюється прогресивне збільшення ваги, котру піднімають. Так само можна прогресивно збільшити тренувальний обсяг (інтенсивність і тривалість) під час анаеробних та аеробних тренувань. </body> 