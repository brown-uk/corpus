<id>A</id>
<author_surname>Корпан</author_surname>
<author_name>Наталія</author_name>
<title>Різдвяні ярмарки у Європі: скільки коштує поїхати тернополянам</title>
<publ_in>20 хвилин</publ_in>
<url>https://te.20minut.ua/Groshi/rizdvyani-yarmarki-u-evropi-skilki-koshtue-poyihati-ternopolyanam-10976490.html</url>
<publ_part></publ_part>
<publ_place>Тернопіль</publ_place>
<publisher></publisher>
<year>2019</year>
<pages></pages>
<length>727</length>
<alt_orth>1</alt_orth>
<errors>продукти харчування-харчі;користуються найбільшим попитом-мають попит;- Багато-багато;все-рівно-всеодно;із - зі</errors>
<comments></comments>
<body>
«Чорна п'ятниця» минула і вже незабаром починають діяти різдвяні ярмарки у Європі. Тернополяни також їздять скупитися туди. Тернополянка Ольга їздить на зимові розпродажі вже кілька років поспіль.  - Ми з чоловіком їздимо власним авто останнім часом, бо так себе вільніше почуваєшся. Можна їхати туди, куди хочеться, - розповідає тернополянка. - Але я помітила, що часто одяг тих торгових марок, що є у нас, на цих  ярмарках коштує так само. Ціни будуть ідентичні, бо знижки дають такі ж.  А от дитячі речі та продукти харчування Ольга купує саме на таких зимових ярмарках.  - Заради такого варто їхати, бо вони і без різдвяних акцій дешевше коштують, ніж у нас, - каже Ольга.  Пропонують автобусні тури. Але, кажуть, замовляти потрібно вже Ми зателефонували у кілька турагенцій міста Тернополя і дізнались, які тури користуються найбільшим попитом серед тернополян перед новорічно-різдвяними святами та за чим їздять тернополяни на ці ярмарки. - Так, попитом тури перед 25 грудня користуються однозначно, - розповідає консультант однієї із місцевих турагенцій Тарас. - Найкраще їхати десь 20-23 грудня, бо 25 числа у Європі практично все закрите. Купувати тури потрібно вже і якнайшвидше, бо ціни ближче додати, звісно ж, ростуть. Як пояснив консультант Тарас практичні ніде ви не знайдете автобусних турів, що орієнтовані лише на шопінг. Звичайно ж, перед Різдвом створюють тури, де поєднують екскурсії та виділяють більше вільного часу для закупів.  - Найкращий тур, який я можу запропонувати за дуже хорошою ціною - 78 євро. Це тур у Краків-Прагу-Відень. Із двома нічними переїздами та у вартість входить одна ніч у готелі. Найвідоміша ярмарка столиці Чехії користується особливою популярністю, вона знаходиться поруч з Ратушею. Але тут варто врахувати, що ввечері 24 грудня більшість наметів закрито, а перед іншими точно вишикуються довжелезні черги. У Відні на зимових розпродажах, окрім звичних сувенірів, продуктів та одягу, можна піти у «містечко майстрів», де можна придбати товари ручної роботи і традиційні ласощі. Ну і у Кракові найчастіше люди закуповують продовольчі товари,але атмосфера на їхньому зимовому ярмарку не гірша за інші у Європі.  Також туроператори пояснюють, вартість турів залежить від його тривалості.  - Багато справжніх модниць вибирає поїхати у Італію на різдвяні розпродажі у магазинах одягу, - продовжує співрозмовник.  У ще кількох турагенціях теж наголошують на ближніх сусідах. Кажуть, атмосфера у кожному місті Європи у цей період - особлива. Тому, навіть, якщо ви нічого не купите - їхати варто. Вартість автобусних турів коливається від 45 до 200 євро.  Найпопулярніший серед тернополян та найдешевший шопінг у Польщі Як пояснює керівниця однієї із місцевих турагенцій Ольга Семенчук здебільшого тернополяни їздять на шопінг все-таки власним авто. - У турах є нюанс - вас везуть у найбільші та найпопулярніші маркети, оскільки за вихідні поєднати шопінг та екскурсії трохи, як галопом, - пояснює Ольга. - Найпопулярніша, звісно, Польща, бо вона найближче, що менш затратно, та наймасштабніше.  До речі, квитки на автобус із Тернополя у Краків коштують близько 500 гривень. У Прагу близько 1200 гривень. У Нюрнберг, що у Німеччині, близько 1700.  - Якщо є можливість більше днів та часу, то їдуть далі, Італія завжди для модниць буде найкращою. Угорщина, до речі, також не пасе задніх, але там в основному популярні та не дешеві торгові марки.  Співрозмовниця додає, що стала популярна Румунія, бо їхати близько, кордон "не важкий", маркети з не менш популярними марками одягу, наприклад, ніж у Польщі.  - Для любителів лиж і шопінгу, рекомендую Андорру, вільна економічна зона - рай для шопоголіків, а для чоловіків лижні спуски, - розповідає Ольга. - Загалом у цей період Європа робить хороші знижки і вони справжні, тому часто навіть літаком+шопінг+проживання+харчування все-рівно виходить дешевше, ніж в Україні. На жаль, поки навіть "чорна п'ятниця", це в нас казки.  Пам'ятати про правила перетину з закупами У турагенціях кажуть, що завжди перед виїздом нагадують тернополянам правила перетину кордону із придбаними речима.  - При ввезені товарів в Україну наземним транспортом не потрібно платити мита, якщо його загальна вартість не перевищує еквівалент 500 євро, а вага до 50 кг. Такі норми діють тільки за умови перебування власників придбаного за межами України мінімум 24 години та якщо вони перетинають кордон не частіше один раз протягом 72 годин, - кажуть у турагенціях. - В інших випадках, законодавство дозволяє ввозити без оподаткування товари на суму до 50 євро і вагою до 50 кг. При подорожах літаком, без мита можна ввозити товар вартістю до 1000 євро один раз на 24 години. При цьому обмеження по вазі визначаються правилами перевезення багажу авіакомпанії. А також, фахівці нагадують, що із усіх покупок варто зберігати чеки. 
</body>