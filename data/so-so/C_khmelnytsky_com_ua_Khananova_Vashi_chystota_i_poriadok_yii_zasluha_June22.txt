<id>C</id>
<author_surname>Хананова</author_surname>
<author_name>Інна</author_name>
<title>Ваші чистота і порядок — її заслуга</title>
<publ_in>khmelnytsky.com.ua</publ_in>
<url>https://khmelnytsky.com.ua/ua/article/102152-vashi-chistota-i-poryadok-ii-zasluga</url>
<publ_part></publ_part>
<publ_place></publ_place>
<publisher></publisher>
<year>2019</year>
<pages></pages>
<length>489</length>
<alt_orth>0</alt_orth>
<errors>відноситься-належить; робочих-робітників; найтяжчі-найважчі; які-яких</errors>
<comments></comments>
<body>Мати престижну посаду мріє кожен. Проте є тисячі професій, які не є статусними, та від цього не стають менш важливими. До таких відноситься і робота прибиральниці. Більшість робітниць цієї галузі соромляться і не афішують свою діяльність. Проте кожна освічена людина розуміє, що без них наше оточуюче середовище перетворилося б на сміттєзвалище, приміщення обросли б павутинням, а меблі зникли б під шаром пилу. То чи є вагома причина для сорому та зневаги до цієї професії? У жодному разі немає. І якщо ви вважаєте, що прибиральниця — це нижча каста робочих, нам нема про що з вами говорити. Якщо ж цікавлять її обов’язки та особливості праці, ви потрапили за адресою.
Одразу хотілося б зазначити, ця робота дуже важка. Це лише на перший погляд здається, що швабра, ганчірка та пилосос — не найтяжчі знаряддя праці. Але на ділі виявляється інакше. І хоча грубій фізичній роботі немає місця, монотонність, уважність та надмірна охайність повинні супроводжувати завжди. І незважаючи на звичний жіночий образ прибиральниці, чоловіків у цій професії вистачає. Також варто зазначити, що посада не потребує спеціальної освіти. Важливішим є працелюбство та вміння виконувати свої обов’язки.
До речі, про обов’язки. У цій професії вони майже однакові, хоча у деяких компаніях, організаціях та закладах є певна специфіка (особливо там, де діє жорсткий санітарний контроль). Наприклад забезпечити чистотою і порядком дитячий садочок набагато важче, аніж невеликий столичний офіс.
<b>Умови праці та посадова інструкція</b>
Головним документом, який встановлює та регулює працю прибиральниці, є посадова інструкція. В ній чітко прописані всі правила, задачі, норми та стандарти, які необхідно дотримуватися. Складається вона із:
1.Загальних положень (інформація про особу, яка має право займати дану посаду. Тут же зазначають керівників та осіб, до яких можна звертатися за допомогою чи консультацією).
2.Обов’язків (список завдань, які повинна здійснювати прибиральниця, а також уточнення щодо порядку виконання робіт, графік, використання засобів для чистки і тому подібне).
3.Прав (привілеї та повноваження, якими наділяють робітника).
4.Відповідальності (важливий пункт, де детально описують систему штрафів, адміністративних стягнень за провину).
Інструкція зазвичай має досить стандартизований вигляд. Проте, влаштовуючись на роботу, обов’язково варто її уважно перечитати, щоб бути готовими до того, що вас очікує.
<b>Де шукати перевірені вакансії?</b>
Пошук роботи в Україні — проблема, яка зачепила ледь не кожного. Знайти зручне місце з нормальною зарплатнею та займатися улюбленою справою вдається далеко не всім. 
Щодо прибиральниць, то, мабуть, найпозитивнішим моментом є те, що ця професія дуже затребувана. Адже такий співробітник необхідний в будь-якій організації. Тому знайти місце для працевлаштування зазвичай не так вже й складно. Дізнатися про наявність необхідної вакансії можна на біржі праці або спеціальних сайтах. Свіжі вакансії для прибиральниці на jobs.ua з’являються ледь не щодня. Регулярне оновлення та онлайн-розсилка нових пропозицій дозволила тисячам компаній та потенційним співробітникам знайти одне одного. 
Проте можна і особисто пройтися по найближчих підприємствах і дізнатися про все самостійно. В першу чергу слід звернути свій погляд на контори та офіси, які відкрилися нещодавно. Адже в цьому випадку є велика ймовірність того, що вони ще не укомплектували штат і не займалися пошуком людини на посаду прибиральниці.</body>
