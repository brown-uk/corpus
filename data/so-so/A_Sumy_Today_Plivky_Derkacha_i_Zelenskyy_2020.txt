<id>A</id>
<author_surname>Бобиренко</author_surname>
<author_name>Віктор</author_name>
<title>Плівки Деркача і Зеленський1</title>
<publ_in>Sumy Today</publ_in>
<url>http://sumy.today/blogs/3834-plivky-derkacha-i-zelenskyi.html</url>
<publ_part></publ_part>
<publ_place>Житомир</publ_place>
<publisher></publisher>
<year>2020</year>
<pages></pages>
<length>377</length>
<alt_orth>0</alt_orth>
<errors>глупості — дурості; Давайте дивитися — Погляньмо; їх правила - їхні правила; ковиряти — колупати; гроші, за умови - гроші за умови; Тому, що той - Тому що той; бабушки — бабусі; у американських - в американських; на поводку - на повідці</errors>
<comments></comments>
<body>
Деркач підсунув Україні велику свиню. Тепер на усіх проросійських і олігархічних каналах лідери ватних настроїв кричать про зовнішнє управління країною.
Якби справа йшла про управління з боку Росії, то вони б інакше співали.
Російський вплив в Україні зараз теж дуже відчутний. Ми, наприклад, не знаємо точно, чи не працює той же Андрій Єрмак на ворога, чи усі його дії просто від глупості.
Ми просто не про усі записи знаємо
Давайте дивитися під іншим кутом зору.
Коли ви хочете вступити до якогось закритого клубу чи просто симпатичної вам тусовки – ви маєте приймати їх правила гри. Якщо ви хочете обідати з джентльменами, то вам треба забути про «ковиряти на людях в носі».
Якщо ви хочете позичити у багатої людини, ви теж маєте дати якісь гарантії. Я позичив одному чоловікові гроші, за умови, що він перестане дружити з іншим. Тому, що той його підбиває випити/закусити. А значить, гроші віддати він мені не зможе. І лише на таких умовах позика відбудеться.
Тому колективний Захід і повчає нас. Тому Байден і говорить: буде вам мільярд, хлопці, але спочатку приберіть корумпованого генпрокурора. А сина Байдена до цієї дурні вже підв’язує подільник Деркача з команди Коломойського – такий собі Костя Кулик. За методом – трошки правди – і багато брехні.
Але є ми з вами ціну Коломойському і його людям знаємо.
Так само і МВФ: ми дамо вам гроші, лише прийміть закон, що унеможливить дурню, коли позичені нами гроші потраплять до лап бородатої бабушки.
Гірше те, що Деркач, граючи у американських виборах на боці Трампа втягнув нашого хлопчика у велику політику. Воно ж іноді краще жувати, ніж говорити.
Але подіум змушує. І ось Зеленський сказав:
«Думаю, це не останній дзвоник, який побачать українці... Генеральний прокурор України ще вчора зареєструвала кримінальне провадження за заявою депутата Деркача, (цю історію) будуть розслідувати».
Це він сказав своєму електорату, щоб зміцнити уявлення, що Порошенка доганяти будуть.
Але ж, специфіка XXI століття в тому, що Вова каже своїм, а заяву чують по всьому світу.
Що почули в Штатах? Правильно, що президент України тисне на прокуратуру. Що в США вже було б приводом для імпічменту. Що прокурор у президента на поводку. Що правовою державою в Україні не пахне.
І що президент України на боці Трампа. І тепер ми втрачаємо здобуту при Порошенку підтримку обох партій. І це навіть не прокол. Це зрада національних інтересів.
</body>
