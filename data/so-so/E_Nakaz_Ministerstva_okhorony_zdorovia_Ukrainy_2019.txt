
Відповідно до пункту 8 Положення про Міністерство охорони здоров'я України, затвердженого постановою Кабінету Міністрів України від 25 березня 2015 року № 267 та пункту 3 розділу IV Положення про збір заявок, розподіл, перерозподіл та використання лікарських засобів, медичних виробів, інших товарів, їх залишків і послуг, придбаних МОЗ України за рахунок бюджетних коштів для забезпечення медичних заходів окремих державних програм та комплексних заходів програмного характеру, затвердженого наказом МОЗ України від 15 травня 2018 року № 931, з метою раціонального та цільового використання медикаменту «FJPB9403, Діаніл ПД 4» для дитячого діалізу, закупленого за кошти Державного бюджету України на 2017 рік за бюджетною програмою КПКВК 2301400 «Забезпечення медичних заходів окремих державних програм та комплексних заходів програмного характеру» за напрямом «Закупівля лікарських засобів, імунобіологічних препаратів (вакцин), медичних виробів, інших товарів і послуг» в частині «Закупівля медикаментів та медичних виробів для дитячого діалізу», на підставі листів Департаменту охорони здоров'я Київської обласної державної адміністрації від 23 травня 2019 року № 33.01.01/2109-2019 та Департаменту реалізації політик МОЗ України від 01 листопада 2019 року № 03-09/227/20-19,
Наказую:
1. Унести зміни до наказу Міністерства охорони здоров'я України від 05 квітня 2019 року № 737 «Про Розподіл медикаментів та медичних виробів для дитячого діалізу, закуплених за кошти Державного бюджету України на 2017 рік», доповнивши пункт 1 абзацом другим такого змісту: «Дозволити Департаменту охорони здоров'я Київської обласної державної адміністрації, починаючи з листопада 2019 року, використання медикаменту, а саме: «FJPB9403, Діаніл ПД 4 з вмістом глюкози 1,36% м/об/ 13,6 мг/мл розчин для перитонеального діалізу, по 2000 мл розчину у мішку «Твін Бег», обладнаному ін'єкційним портом, з інтегрованим за допомогою двох магістралей та Y-з'єднувача порожнім пластиковим мішком для дренажу, вкладених у прозорий пластиковий пакет; по 5 комплектів у картонній коробці» у кількості 895 одиниць, закупленого за кошти Державного бюджету України на 2017 рік за бюджетною програмою КПКВК 2301400 «Забезпечення медичних заходів окремих державних програм та комплексних заходів програмного характеру» за напрямом «Закупівля лікарських засобів, імунобіологічних препаратів (вакцин), медичних виробів, інших товарів і послуг» в частині «Закупівля медикаментів та медичних виробів для дитячого діалізу», для лікування хворих нефрологічного профілю методом перитонеального діалізу».
Контроль за виконанням цього наказу залишаю за собою.
