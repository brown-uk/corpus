<id>A</id>
<author_surname>Марчук</author_surname>
<author_name>Віталій</author_name>
<title>За ґрати без доказів злочину або що не так із законопроєктом 2513</title>
<publ_in>новини по-рівненськи</publ_in>
<url>https://tomat.rv.ua/za-graty-bez-dokaziv-zlochynu-abo-shcho-ne-tak-iz-zakonoproiektom-2513/</url>
<publ_part></publ_part>
<publ_place></publ_place>
<publisher></publisher>
<year>2020</year>
<pages></pages>
<length>489</length>
<alt_orth>0</alt_orth>
<errors>№2513 більше відомий, як - №2513, більше відомий як; Тоді, - Тоді; Перечитуючи законопроєкт складається враження - Коли перечитуєш законопроєкт, складається враження; фахівці не поодиноко - низка фахівців; цей закон не що інше - цей закон — не що інше; який йтиме - який ітиме; Тож, - Тож; злочини, вчинені злочинною спільнотою - злочини, що їх скоїла злочинна спільнота; злочинах, вчинюваних такою спільнотою  - злочинах, що їх скоює така спільнота; дій; - дій.; ґрати зовсім  - ґрати, зовсім; проєкту, до - проєкту до; Однак, - Однак; До слова - До слова,; закон мовляв - закон, мовляв,</errors>
<comments></comments>
<body>
Нині в Україні з’явилася низка законопроєктів, які активного обговорюються у мережі та за її межами. Одні співають нововведенням хвалебні оди, інші нещадно критикують. Ймовірніше всього істина заховалася десь по середині, але витримати баланс вдається не завжди і не всім…
Все частіше на адресу законотворців звучать звинувачення у порушенні прав людини, свободи слова і т.д. Не оминула нещадна критика і законопроєкт №2513 більше відомий, як закон про злодіїв в законі. Усі кому «30+» одразу пригадали популярний у свій час телесеріал «Бандитський Петербург» і зачитані до дірок книги Євгенія Сухова. Тоді, буремні 90-ті створити ілюзію кримінального романтизму.
Перечитуючи законопроєкт складається враження, що 90-ті пройшли, а ілюзії лишилися… І можна було б навіть посміятися, але фахівці не поодиноко заявляють, цей закон не що інше, як зручний майданчик для зловживань, який йтиме в одну ногу із корупційною складовою.
Тож, які ж «підводні камені» має законопроєкт 2513?
Проєкт закону №2513 України «Про внесення змін до Кримінального кодексу України щодо відповідальності за злочини, вчинені злочинною спільнотою» розроблено з метою припинення діяльності злочинних спільнот, учасників таких спільнот, притягнення до кримінальної відповідальності «злодіїв у законі», а також інших учасників злочинних спільнот та осіб, причетних до створення та функціонування злочинних спільнот.
Зокрема пропонується доповнити Кримінальний кодекс України новими статтями:
– статтею 255-1 «Створення злочинної спільноти і перебування особи в статусі "злодій у законі"», що передбачає встановлення кримінальної відповідальності за створення злочинної спільноти або керівництво такою спільнотою чи участь у ній, або участь у злочинах, вчинюваних такою спільнотою (частина перша) чи перебування особи в статусі «злодій у законі» (частина друга);
– статтею 255-2 «Звернення до "злодія в законі" чи іншого учасника злочинної спільноти», що передбачає встановлення кримінальної відповідальності за звернення до «злодія в законі» чи іншого учасника злочинної спільноти з проханням вчинити злочин та/або здійснити вплив у будь-якій формі на третіх осіб з метою прийняття ними рішень чи вчинення або невчинення ними дій;
Одним із ключових моментів, який винесений у площину обговорення – це кримінальне покарання людини, яка перебуває у статусі «злодій в законі».
Річ у тім, що на практиці правоохоронці не мають прямих доказів причетності до злочинної діяльності «авторитета». А закон фактично пропонує покарати людину за статус, а не за сам злочин. Тобто, щоб сісти за ґрати зовсім не обов’язково скоювати злочинних діянь...
У пояснювальній записці до проєкту, до прикладу наводять Грузію, яка у 2005 році прийняла поправки до кримінального кодексу. Нині там за відповідний статус діє кримінальна відповідальність. Однак, у Грузії на момент прийняття поправок на 3 мільйони населення було більше ніж 400 «злодіїв в законі». Що ж до України, то у нас «злодіїв у законі» ... аж 10. До слова у Грузії на цей закон зреагували масовими протестами, адже він супроводжувався численними порушеннями прав людини та навіть катуваннями.
Отож, заради десятка людей посадовці збираються ухвалити цілий закон!
Для переконливості додають – на територію України часто навідуються злодії з інших країн, а закон мовляв допоможе взяти ситуацію під контроль. Тобто, не потрібно удосконалювати роботу на кордоні, який «чудодійним» способом вдається перетнути іноземним «авторитетам», а конче необхідно боротися з ними прямо тут!
</body>