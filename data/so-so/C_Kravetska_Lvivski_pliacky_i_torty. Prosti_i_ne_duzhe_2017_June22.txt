<id>C</id>
<author_surname>Кравецька</author_surname>
<author_name>Леся</author_name>
<title>Львівські пляцки і торти. Прості і не дуже</title>
<publ_in></publ_in>
<url></url>
<publ_part></publ_part>
<publ_place>Харків</publ_place>
<publisher>Книжковий Клуб «Клуб Сімейного Дозвілля»</publisher>
<year>2017</year>
<pages></pages>
<length>2086</length>
<alt_orth>0</alt_orth>
<errors></errors>
<comments></comments>
<body>Пляцок «Халвовий поцілунок»<emphasis><picture>Продукти</emphasis>Корж<emphasis> 4 ст.л. какао-поршку 2 склянки пшеничного борошна 1 склянка цукру 200 г халви 200 г вершкового масла 2 ч.л. розпушувача 6 ст.л. сметани 4 яйця</emphasis>Крем<emphasis>2 яєчні жовтки 200 г вершкового масла 40 г цукру 2 ст.л. картопляного крохмалю 300 мл молока 150 г халви</emphasis>Просочування<emphasis>150 мл міцного солодкого чаю 1 ст.л. лимонного соку</emphasis>посипка<emphasis>1 склянка соняшникового насіння 3 ст.л. меду 1 ст.л. вершкового масла</emphasis><emphasis>приготування</emphasis>Корж. Яйця з цукром збити на пишну піну. Порціями, постійно збиваючи, додати м’яке вершкове масло й сметану. Борошно змішати з розпушувачем і какао. Халву натерти на дрібній тертці. На найменших обертах міксера підмішати в тісто халву й борошняну суміш. За консистенцією маса має нагадувати густу сметану. Форму розміром 20 × 20 см вистелити пергаментом. Вилити тісто й випікати в попередньо розігрітій до 180 °C духовці приблизно 45 хвилин (до сухої скіпки). Корж вистудити й розрізати горизонтально на 2 пласти. Крем У товстостінному банячку молоко довести до кипіння. Зняти з вогню й вистудити. Жовтки розтерти з цукром і картопляним крохмалем. Залити 50—60 мл вистиглого молока й ретельно збити. Далі порціями, постійно перемішуючи, влити решту молока. Суміш перелити назад у банячок і нагрівати на мінімальному вогні, постійно збиваючи, до загустіння. Зняти з вогню й вистудити. Підмішати халву, натерту на дрібній тертці. Масло збити на пишну масу. Порціями, постійно збиваючи, додати халвову суміш. Просочування Міцний солодкий чай вистудити і змішати з лимонним соком. посипка Насіння підсмажити на невеликому вогні до золотистого кольору. Додати вершкове масло й мед. Прогріти, збиваючи, 1 хвилину. Готову масу тонким шаром викласти на змащений маслом пергамент. Вистудити. За допомогою качалки здрібнити насіннєвий корж до крупної крихти. Складаємо пляцок Кожен пласт коржа просочити на зрізі. Крем розділити надвоє. Половину рівномірно викласти на нижній просочений пласт. Накрити другою частиною коржа (просочуванням униз). Намастити рештою крему й розрівняти. Зверху пляцок щедро присипати карамелізованим соняшниковим насінням. Яблучний пляцок з пудинговою пінкою<picture><emphasis>Продукти</emphasis>Корж<emphasis>2,5 склянки борошна 250 г вершкового масла 1 ч.л. розпушувача 3 ст.л. цукрової пудри 5 яєчних жовтків</emphasis>Пудингова пінка<emphasis>5 яєчних білків 1 склянка цукру 20 г ванільного цукру 80 г порошку ванільного пудингу 125 мл олії</emphasis>Яблучна начинка<emphasis>1,3 кг яблук 4 ст.л. цукру 1 лимон 1 ч.л. спецій для пряників 2 ст.л. картопляного крохмалю</emphasis>ПРИГОТУВАННЯ Корж Холодне масло накраяти на шматочки. Всипати до нього борошно й розпушувач. Посікти все на дрібну крихту, а потім розтерти руками. Додати жовтки, розтерті з цукровою пудрою, і швидко замісити тісто. Розділити його тісто на 2 ⁄3 та 1 ⁄3 частини. Кожну окремо загорнути в харчову плівку й покласти в морозильну камеру на 35—40 хвилин. Пудингова пінка Білки збити до м’яких піків. Невеличкими порціями, постійно збиваючи, всипати цукор і ванільний цукор, аж поки вони не розчиняться, а білки не зіб’ються до стійких піків. Зменшити оберти міксера до мінімуму і поступово всипати порошок пудингу. Насамкінець за допомогою кулінарної лопатки вмішати олію. Яблучна начинка Яблука обібрати, видалити серцевину, натерти на крупній тертці. У банячок викласти яблучну масу, цукор, сік і цедру лимона. Тушкувати на невеличкому вогні, постійно помішуючи, поки не випарується волога. Вистудити яблучну масу. Всипати в неї картопляний крохмаль, спеції для пряників і все ретельно вимішати. Складаємо пляцок Форму розміром 20 × 30 см вистелити пергаментом. На дно форми натерти на крупній тертці більшу частину замороженого тіста, розрівняти і злегка утрамбувати. Зверху викласти яблучну масу. На неї рівномірно розподілити пудингові пінку. Притерти меншою частиною замороженого тіста. Випікати в попередньо розігрітій до 180 °C духовці 45—50 хвилин до золотистого кольору. Вистуджений пляцок притрусити цукровою пудрою. Пляцок «Стефанка»<picture>ПРОДУКТИ Коржі<emphasis>200 г вершкового масла 500 г борошна 1 ч.л. соди 2 яйця 3 ст.л. меду 130 г цукрової пудри 1 щіпка солі</emphasis>Крем<emphasis>6 ст.л. манної крупи 750 мл молока 200 г вершкового масла 120 г цукру 2 ст.л. коньяку 1 ст. л. апельсинової цедри</emphasis>Шоколадна глазур<emphasis> 100 г чорного шоколаду 2 ст.л. олії</emphasis> Крім того 150 МЛ МАЛИНОВОГО ВАРЕННЯ. ПРИГОТУВАННЯ Коржі Масло кімнатної температури збити з цукровою пудрою на пухку масу. По одному, постійно збиваючи, додати яйця. Вмішати рідкий мед. Всипати борошно, соду й сіль. Ретельно вимішати тісто. Розділити його на 4 частини. Загорнути кожну в харчову плівку і покласти в холодильник на 50— 60 хвилин. Форму розміром 22 × 22 см вистелити пергаментом. Кожну частину тіста тонко розкачати, викласти у форму і випікати в попередньо розігрітій до 180 °C духовці 8—10 хвилин. Крем У товстостінному банячку довести до кипіння 500 мл молока з цукром. Окремо змішати решту молока і манну крупу. Тонкою цівкою, постійно збиваючи, влити молочно-манну суміш у кипляче молоко. Варити на невеличкому вогні до готовності манки. Вистудити. Масло кімнатної температури збити на пишну масу. Порціями, постійно збиваючи, додати манну масу. Насамкінець вмішати коньяк і апельсинову цедру. Шоколадна глазур Шоколад розтопити на водяній бані. Влити в нього олію й ретельно перемішати. Складаємо пляцок 3 коржі змастити малиновим джемом, а зверху — товстим шаром крему. Скласти коржі один на один і накрити четвертим. Боки пляцка змастити кремом, а верх — шоколадною глазур’ю.<emphasis>Карпатка</emphasis><picture>ПРОДУКТИ Коржі <emphasis> 230 мл води 150 г борошна 0,3 ч.л. солі 120 г вершкового масла 5 яєць</emphasis>Крем<emphasis> 4 ст.л. картопляного крохмалю 300 г вершкового масла 60 г пшеничного борошна 20 г ванільного цукру 1 лимон 700 мл молока 160 г цукру 4 яйця</emphasis>ПРИГОТУВАННЯ Коржі У товстостінному банячку довести до кипіння воду з сіллю і маслом. Всипати, інтенсивно збиваючи, борошно. Готувати на невеличкому вогні, продовжуючи збивати, протягом 2—3 хвилини. Зняти банячок з вогню. Вистудити масу до 45—50 °C. Ложкою або міксером на мінімальних обертах по одному вмішувати яйця. Дати вистоятись тісту 30 хвилин. Форму розміром 22 × 22 см вистелити пергаментом. Половину тіста викласти й розрівняти. Випікати в попередньо розпеченій до 210 °C духовці 20 хвилин, а далі температуру знизити до 180 °C і допекти до готовності (ще приблизно 15 хвилин). У такий спосіб приготувати 2 коржі. Крем У товстостінному банячку за допомогою вінчика змішати молоко, цукор, ванільний цукор, яйця, крохмаль і борошно. Постійно збиваючи, на невеликому вогні довести масу до кипіння, і проварити ще кілька хвилин (до загустіння). Вистудити. Масло кімнатної температури збити на пухку масу. До неї порціями, постійно збиваючи, додати заварну частину. Складаємо пляцок 1 корж викласти горбиками вверх і щедро змастити кремом. Накрити другим (теж нерівною частиною догори), і злегка втиснути його в крем. Поставити пляцок у холодильник на 12 годин. Пляцок королівський «Три начинки»<picture>ПРОДУКТИ Корж<emphasis> 20 г дріжджів 150 г вершкового масла 5 ст.л. цукру 4 яєчні жовтки 400 г борошна 75 г сметани 20% жирності</emphasis>Начинка із повидла<emphasis> 200 г густого повидла 200 г темних родзинок </emphasis>Макова начинка<emphasis> 100 г сухого маку 20 г порошку ванільного пудингу 1 яйце 3 ст.л. вершкового масла 3 ст. л. цукру</emphasis>Горіхова начинка<emphasis> 5 яєчних білків 20 г порошку ванільного пудингу 200 г волоських горіхів 5 ст.л. цукру</emphasis>ПРИГОТУВАННЯ Корж У мисці розтерти сметану кімнатної температури, цукор (2 ст. л.) і свіжі дріжджі. Залишити в теплому місці на 45 хвилин. Потім додати решту цукру, масло кімнатної температури й жовтки. Ретельно розтерти. Порціями всипати в миску борошно, замішуючи м’яке тісто. Накрити його харчовою плівкою і поставити в холодильник на 1 годину. Макова начинка Мак залити склянкою окропу. Довести до кипіння і проварити 5 хвилин. Воду злити, а мак тричі пропустити через м’ясорубку з найдрібнішою решіткою. Додати в нього жовток, цукор, масло кімнатної температури і порошок пудингу. Ретельно вимішати. Білок збити на пухку піну і порціями ввести в макову масу. Горіхова начинка Горіхи подрібнити. Білки збити до м’яких піків. Порціями, постійно збиваючи, всипати цукор. Насамкінець підмішати порошок пудингу й підготовлені горіхи. Складаємо пляцок Охолоджене тісто розділити начетверо. Форму діаметром 25 см вистелити пергаментом. Розкачати тісто на 4 пласти. На дно помістити перший, формуючи невисокі бортики. Зверху змастити повидлом і посипати родзинками. Накрити другим пластом. Далі рівномірно викласти макову начинку і накрити третьою частиною тіста. На неї помістити горіхову начинку і накрити останнім пластом. Накрити форму харчовою плівкою і залишити пиріг при кімнатній температурі на 3—4 години (другий варіант — поставити в холодильник на 10—12 годин). Пляцок прикрити зверху пергаментним папером і випікати в попередньо розігрітій до 170 °C духовці півгодини, а далі температуру знизити до 145 °C і пекти ще 20—30 хвилин. Готову випічку ще в гарячому стані перевернути догори дном на кухонну дощечку і залишити в такому положенні до повного вистигання. Завдяки такому способу охолодження поверхня пляцка стане ідеально рівною.<emphasis>Пляцок із пудингом і горіховою короною</emphasis><picture>ПРОДУКТИ Коржі<emphasis> 120 г вершкового масла 260 г пшеничного борошна 1 ч.л. соди 2 ст.л. сметани 15% жирності 60 г цукру 1 яєчний жовток</emphasis>Пудинговий шар<emphasis> 100 г вершкового масла 40 г ванільного пудингу 370 мл молока 2 ст.л. цукру</emphasis>Горіхова глазур<emphasis> 80 г вершкового масла 45 г цукру 170 г волоських горіхів 15 мл вишневого сиропу</emphasis> ПРИГОТУВАННЯ Коржі Накраяти холодне вершкове масло. До нього всипати борошно, соду й цукор. За допомогою ножа все здрібнити до утворення дрібної крихти. Додати сметану і жовток, швидко замісити тісто. Розділивши його на 2 частини, загорнути кожну в харчову плівку й поставити в холодильник на 30 хвилин. Потім частину розкачати у пласт розміром 20 × 20 см, викласти у вистелену пергаментом форму та випікати в попередньо розігрітій до 180 °C духовці приблизно 17—20 хвилин. Із другим коржем проробити аналогічні маніпуляції плюс викласти на нього горіхову глазур, розрівнявши ложкою до гладкої поверхні. Випікати в розігрітій до 180 °C духовці протягом 20 хвилин. Горіхова глазур У товстостінному банячку на невеликому вогні нагрівати вершкове масло, вишневий сироп і цукор до тих пір, аж поки не розтопиться масло. Додати в суміш дрібно посічені волоські горіхи. Перемішати і проварити ще 1—2 хвилини. Зняти з вогню, вистудити до температури 45—50 °C і рівномірно розподілити по другому пласту тіста. Пудинговий шар У товстостінному банячку змішати молоко, цукор і порошок пудингу. Нагрівати на невеликому вогні, збиваючи, до загустіння маси. Зняти з вогню. Додати вершкове масло кімнатної температури, перемішувати до утворення однорідної маси. Складаємо пляцок Перший корж помістити у форму, в якій він випікався. Зверху рівномірно викласти гарячу пудингові масу. Накрити її коржем із горіховою глазур’ю. Злегка притиснути. Залишити пляцок вистигати на 1 годину, а потім переставити в холодильник мінімум на півдоби. Пляцок «Акація»<picture>ПРОДУКТИ Коржі<emphasis> 10 г харчового амонію 100 г вершкового масла 1 склянка волоських горіхів 2 ст.л. сметани 20% жирності 3 яйця 3 ст.л. какао-порошку 400 г пшеничного борошна 200 г цукру 1 ч.л. соди 3 ст.л. білої кокосової стружки<.emphasis>Крем<emphasis> 1,5 склянки маку 125 мл молока 150 г цукру 400 г вершкового масла 2 ст.л. борошна 1 яйце<.emphasis>Просочування<emphasis>150 мл вишневого компоту 2 ст.л. коньяку</emphasis>ПРИГОТУВАННЯ Коржі Яйця з цукром збити на пухку масу. Амоній змішати зі сметаною. Додати цю суміш, а також розтоплене вершкове масло до яєчної маси. Всипати борошно й соду. Замісити м’яке тісто і розділити його на 5 частин. До 3 із них підмішати какао-порошок, а до решти — подрібнені горіхи. Використати форму розміром 25 × 25 см. Випікати коржі в попередньо нагрітій до 180 °C духовці 15 —20 хвилин. Має вийти 3 шоколадні й 2 горіхові коржі. Коржі вистудити і кожен збризнути вишневим просочуванням. Крем У товстостінному банячку збити яйце, молоко, цукор і борошно. Нагрівати суміш на невеликому вогні, постійно збиваючи, до кипіння, а потім проварити ще 1 хвилину. Зняти з вогню. Накрити харчовою плівкою і вистудити. Масло кімнатної температури збити на пухку масу. Порціями, постійно збиваючи, додати заварену частину. Мак залити водою так, щоб вона покривала його зверху на 1 см. Довести до кипіння, зняти з вогню й залишити під кришкою на 30 хвилин. Воду злити, а мак тричі пропустити через м’ясорубку з найдрібнішими отворами. У масляну суміш порціями, постійно збиваючи, додати підготовлений мак. Просочування Змішати холодний вишневий компот і коньяк. Складаємо пляцок Кожен корж змастити кремом. Скласти пляцок, чергуючи шоколадні та макові коржі. Намастити кремом верх і боки. Притрусити кокосовою стружкою. Поставити пляцок у холодильник мінімум на 12 годин. <emphasis>Пішингер</emphasis><picture> ПРОДУКТИ<emphasis> 250 г вершкового масла 100 г цукрової пудри з ст.л. вершків 10% жирності 200 г чорного шоколаду 2 яєчні жовтки 1 ст.л. розчинної кави 2/3 склянки волоських горіхів 5 круглих вафельних коржів<emphasis/>ПРИГОТУВАННЯ Цукрову пудру і жовтки розтерти до однорідної маси. Додати масло кімнатної температури і знову все ретельно вимішати. Посікти 150 г шоколаду. Змішати його з вершками. Розтопити суміш на водяній бані. Вистудити. Волоські горіхи підсмажити й подрібнити. Всипати їх у масляну суміш, додати шоколадну масу і каву. Гарно вимішати. Розділити начетверо. 4 вафельні коржі змастити кремом, викладаючи один на один. Зверху притиснути п’ятим коржем. Помістити на торт невеликий прес і поставити в холодильник на 3 години. На водяній бані розтопити 50 г шоколаду. Охолоджений пішингер полити розтопленим шоколадом.</body>
