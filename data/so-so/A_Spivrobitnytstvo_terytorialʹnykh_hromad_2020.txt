<id>A</id>
<author_surname></author_surname>
<author_name></author_name>
<title>Співробітництво територіальних громад</title> 
<publ_in>Департамент економіки. Донецька обласна державна адміністрація</publ_in>
<url>https://ekonom.dn.gov.ua/ua/news/spivrobitnictvo-teritorialnih-gromad</url>
<publ_part></publ_part>
<publ_place></publ_place>
<publisher></publisher>
<year>2020</year>
<pages></pages>
<length>456</length>
<alt_orth>0</alt_orth>
<errors>переробка сміття - перероблювання сміття; з передачею йому - з переданням йому;  відноситись - ставитись; </errors>
<comments></comments>
<body>
<b>Міста та села мають низку питань, які складно вирішувати самостійно.</b> Наприклад – збір, утилізація та переробка сміття, забезпечення якісного централізованого водопостачання та водовідведення, ремонт та прибирання доріг, організація пасажирських перевезень, утримання пожежної охорони тощо.
Впоратися з цим легше, якщо <b>співпрацювати - об’єднувати кошти і зусилля з сусідніми громадами</b>, які в цьому теж зацікавлені.
Механізм такої міжмуніципальної консолідації передбачений Законом «Про співробітництво територіальних громад», прийнятим у 2014 році.
Практичне застосування Закону України «Про співробітництво територіальних громад» від 17.06.2014 року № 1508 -VII (далі - Закон) дозволяє врегулювати відносини правового, економічного та організаційного характеру щодо співробітництва територіальних громад і дає змогу запровадити в Україні реальне «міжмуніципальне співробітництво» для більш ефективного виконання органами місцевого самоврядування власних повноважень, надання якісних та ощадливих послуг місцевому населенню, реального розвитку територіальних громад, а також сприятиме зростанню якості життя мешканців громад.
Вищевказаний закон, маючи об’єктивне підґрунтя та відповідаючи реальним потребам життєдіяльності територіальних громад, містить достатньо врегульовані інструменти, аби найближчим часом територіальні громади могли обрати себе найбільш необхідну форму співробітництва та розпочати її реальне втілення.
Співробітництво передбачає <b>відносини між двома або більше територіальними громадами</b>, що здійснюються на договірних засадах у визначених Законом формах з метою забезпечення соціально-економічного, культурного розвитку територій, підвищення якості надання послуг населенню на основі спільних інтересів та цілей, ефективного виконання органами місцевого самоврядування визначених законом повноважень.
Стаття 2 Закону  визначає <b>такі принципи співробітництва</b>: законність; добровільність; взаємна вигода; прозорість та відкритість; рівноправність учасників; взаємна відповідальність суб’єктів співробітництва за його результати.
Частина перша статті 4 Закону України «Про співробітництво територіальних громад» передбачає <b>п’ять форм співробітництва</b>, зокрема:
делегування одному із суб’єктів співробітництва іншими суб’єктами співробітництва виконання одного чи кількох завдань з передачею йому відповідних ресурсів;
реалізацію спільних проєктів, що передбачає координацію діяльності суб’єктів співробітництва та акумулювання ними на визначений період ресурсів з метою спільного здійснення відповідних заходів;
спільне фінансування (утримання) суб’єктами співробітництва підприємств, установ та організацій комунальної форми власності – інфраструктурних об’єктів;
утворення суб’єктами співробітництва спільного органу управління для спільного виконання визначених законом повноважень.
Співробітництво у формі спільного фінансування (утримання) підприємств, установ та організацій комунальної форми власності може здійснюватися відповідно до вимог Бюджетного кодексу України з метою забезпечення ефективного використання ресурсів територіальних громад на основі спільного застосування наявних в одного із суб’єктів співробітництва об’єктів комунальної інфраструктури.
Співробітництво територіальних громад є дієвим, сучасним та ефективним інструментом розвитку місцевого самоврядування, який використовується для реалізації спільних завдань та проєктів з метою покращення якості життя мешканців територіальних громад.
Cпівробітництво територіальних громад сприяє підвищенню якості надання послуг населенню, розвитку територій та добробуту громад на основі спільних інтересів та цілей.
Ефективність міжмуніципального співробітництва залежить від залучення механізмів громад, які повинні не лише зрозуміти доцільність такої взаємодії, а й відноситись до такої співпраці, як до частини своєї праці та натхнення.
Для успішної реалізації укладеного договору про співробітництво необхідно організувати дієвий контроль з боку громадськості за просуванням проєктів, реалізацією заходів та контролем за отриманими результатами.
</body>

