<id>A</id><author_surname></author_surname><author_name></author_name><title>Калуський ліцей переміг у відборі на «Шкільне <foreign>reality</foreign>- 2»</title><publ_in>Курс</publ_in><url>https://kurs.if.ua/society/kaluskyj-liczej-peremig-u-vidbori-na-shkilne-reality-2/</url><publ_part></publ_part><publ_place>Івано-Франківськ</publ_place><publisher></publisher><year>2019</year><pages></pages><length>326</length><alt_orth>0</alt_orth><errors></errors><comments></comments> <body>Автори проєкту «Шкільне <foreign>reality</foreign> 2» в рамках оголошеного конкурсу отримали 170 відео від школярів та вчителів. Заявка Калуського ліцею №2 очолила рейтинг 170 проєктів з усієї України, інформують «Вікна».«Шкільне <foreign>reality</foreign>» — це проєкт, що передбачає зйомки другого сезону всеукраїнського навчального серіалу. Ідея полягає у зйомках серіалу реальними учителями та учнями шкіл зі всієї України. Мета проєкту — розкрити творчий потенціал учасників та популяризувати використання медіаматеріалів в освітньому процесі.Зйомки першого сезону серіалу розпочались в січні 2019 року. Тоді учасниками проєкту стало 15 команд зі всієї України. Перший сезон зйомок завершився церемонією нагородження переможців, на яку було запрошено всіх учасників, членів журі та спонсорів. Усі команди отримали можливість пройти майстер-класи зі сценаристки та акторського мистецтва в Києві, а кожен окремий учасник отримав книгу або квиток на перегляд кіно. Переможцям вручили програмне забезпечення <foreign>Mozabook<foreign> та грошову винагороду для реалізації наступних медійних проєктів.«Шкільне <foreign>reality</foreign> 2» передбачає продовження зйомок серіалу та залучення нових учасників. Усього до участі в другому етапі зйомок відібрали 50 команд, серед яких — представники Калуського ліцею №2.Керівник команди — вчителька англійської мови <b>Ольга Мельник<b>, а ідейний натхненник — мама учасниці проєкту <b>Мар’яна Сурмей<b>.Учасники відбору мали дати відповіді на такі запитання: «Чому Ви вирішили взяти участь у проєкті та які вміння хотіли б отримати?», «Якими вчинками, на вашу думку, слід об’єднувати Україну?», «Ідеальний освітній процес, на вашу думку, – це…», «Чому саме ваша команда повинна потрапити до 2-го етапу відбору конкурсу?». Команди створювали відео тривалістю до двох хвилин.Учасники другого сезону зможуть не тільки відзняти епізод про будні своєї школи, а й:<emphasis>пройдуть базове навчання з відеозйомки, монтажу, акторського мистецтва;<emphasis><emphasis>отримають менторську підтримку від професійних відеографів;<emphasis><emphasis>розкриють погляди сучасних учнів на ключові питання розвитку країни;<emphasis><emphasis>отримають ряд призів, включаючи техніку для подальшої реалізації медійних проєктів у своїй школі;<emphasis><emphasis>представлять свої роботи під час всеукраїнського шкільного кінофестивалю, який відбудеться на завершальному етапі проєкту<emphasis>КУРС писав, що участь в проєкті є абсолютно безкоштовною. Крім того, організатори надають учасникам все необхідне обладнання для зйомок епізодів серіалу.<body>