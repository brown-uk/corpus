<id>A</id>
<author_surname></author_surname>
<author_name></author_name>
<title>Клімкін про миротворців ООН на Донбасі: Тільки після виведення російських найманців</title>
<publ_in>Рубіжанські новини</publ_in>
<url>http://runo.lg.ua/klimkin-pro-mirotvorciv-oon-na-donbas</url>
<publ_part></publ_part>
<publ_place>м.Рубіжне, Луганська обл.</publ_place>
<publisher></publisher>
<year>2017</year>
<pages></pages>
<length>143</length>
<alt_orth>0</alt_orth>
<errors>відслідковує - відстежує</errors>
<comments></comments>
<body>
Міністр закордонних справ Павло Клімкін прояснив позицію України про умови введення миротворців ООН на Донбас.
Він наполягає, що міжнародний контингент зможе з’явитися на непідконтрольних Києву територіях на сході країни тільки після виведення Росією озброєння і найманців.
<quote>«Наша логіка полягає в тому, що Росія з усім озброєнням і найманцями повинна вийти з Донбасу, туди повинен зайти міжнародний компонент, і, відповідно, початися перехідний період, щоб Донбас на сто відсотків повернувся в український правовий, і не тільки правовий, простір»</quote>, — сказав він в інтерв’ю Укрінформ.
При цьому українська резолюція ґрунтується на тому, що миротворці повинні отримати мандат на пересування по всьому Донбасу, а не лише по лінії розмежування вогню, як наполягає Москва.
Резолюція повинна бути подана до Ради безпеки ООН. Росія вже подала свою. Україна поки ні. Міністр пояснив, що Київ веде підготовчу роботу, щоб заручитися підтримкою не тільки друзів, але й <quote>«тих, хто не відслідковує ситуацію»</quote>.
</body>