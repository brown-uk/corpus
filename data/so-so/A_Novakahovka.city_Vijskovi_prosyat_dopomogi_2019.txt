
<b>Керівництво 57 окремої мотопіхотної бригади ім. Костя Гордієнка звернулося до ГО «Агенція регіонального розвитку Таврійського об'єднання територіальних громад» з проханням допомогти в облаштуванні приміщень для розташування особового складу.<b>
Зокрема, в листі на ім’я керівника ГО <b>Павла Ярмія<b> сказано:
«У зв'язку з переміщенням військової частини А-1736 до міста Нова Каховка та розміщення особового складу на території колишньої школи-інтернату, приміщення якої мають слабку матеріальну базу, та враховуючи недостатнє фінансування військової частини, просимо Вас, для поліпшення санітарно-побутових умов військовослужбовців, надати благодійну допомогу у вигляді сантехніки та пластикових вікон».
У свою чергу Агенція звертається до жителів міста і регіону:
«Шановні підприємці, депутати, меценати і волонтери, дуже просимо вас підключитися до допомоги зі збору коштів або самої сантехніки і вікон.
Акумулювати і передати ці ресурси на волонтерських умовах погодився Павло Ярмій. Хто хоче допомогли напряму, будь ласка, телефонуйте пану Павлу: 050-318-16-81».
- Люди відгукуються, - розповів Павло Ярмій <foreign>NovaKahovka.City<foreign>. - Уже зібрали четверту частину необхідних коштів. - Усе, що зберемо, передамо військовим. Вони скоро по ротації повертаються із зони проведення ООС. Треба до цього часу підготувати приміщення, щоб там було тепло. Давайте разом допоможемо нашим захисникам. 
Нагадаємо, бригада передислокувалася в Нову Каховку 5 червня 2018 року. У приміщенні колишнього інтернату розташувався штаб. Підрозділи бригади дислокуються на території Новокаховської міськради та інших районів Херсонщини. На даний час основний склад бригади виконує бойові завдання в зоні ООС.

