<id>G</id>
<author_surname_1>Голубєв</author_surname_1>, 
<author_name_1>Л.</author_name_1>
<author_surname_2>Чумак</author_surname_2>
<author_name_2>Б.</author_name_2>
<title>Дистанційне керування роботом-маніпулятором</title>
<publ_in>Технології та дизайн</publ_in>
<url>https://er.knutd.edu.ua/bitstream/123456789/12744/1/td_2019_N2_10.pdf</url>
<publ_part> №2(31)</publ_part>
<publ_place>Київ</publ_place>
<publisher> Київський національний університет технологій та дизайну</publisher>
<year>2019</year>
<pages>1-6</pages>
<length>866</length>
<alt_orth>0</alt_orth>
<errors> за рахунок – завдяки; людського фактору – людського фактора; обумовлено - зумовлена; Незважаючи на - Попри; даний тип - цей тип; Процес розробки - Процес розробляння; розробка - розробляння; більш зручні - зручніші; при роботі з шкідливим – при роботі зі шкідливим; постановка завдання – формулювання завдання; в якості пристрою – як; В якості мобільного терміналу - Як мобільний термінал; працюючий – робочий; відображати – зображати; для того щоб – для того, щоб; в якості параметра - як параметр; Розглянемо - Розгляньмо</errors>
<comments></comments>
<body>
У сучасному світі основним напрямком розвитку промисловості є автоматизація виробництва. Вона сприяє зростанню його ефективності за рахунок підвищення якості продукції, що випускається, а також скорочення числа робочих, зайнятих в різних сферах виробництва. Одним з основних елементів автоматизації промислових підприємств є використання роботизованих комплексів, що складаються з механічних маніпуляторів та систем управління ними. Застосування промислових роботів-маніпуляторів дозволяє підвищити точність виконання технологічних операцій, зменшити вплив людського фактору на виробничий процес, скоротити площу виробничих приміщень і забезпечити безперебійну роботу виробництва протягом 365 днів на рік і, певною мірою, зменшити вплив шкідливих чинників на персонал. 
Необхідність дослідження і вдосконалення систем управління маніпуляційними роботами, перш за все, обумовлено їх широким застосуванням. Подібні пристрої використовуються в будівельній галузі (крани-маніпулятори), металургії (прокатні стани, кувальні маніпулятори), гірничодобувній промисловості (бурильні машини), хімічній промисловості (маніпулятори для роботи з токсичними і радіоактивними матеріалами), суднобудівній та авіаційній галузях (зварювальні та складальні маніпулятори, маніпулятори для різання металів) та інших областях. 
Незважаючи на різне технічне виконання, будь-який маніпуляційний робот складається з декількох ланок, які забезпечують відповідні ступені рухливості виконавчих механізмів (двигунів), що призводять ці ланки в рух. Для переміщення ланок маніпулятора, в залежності від призначення робота, найчастіше використовуються крокові двигуни або сервоприводи різної потужності. Відзначимо, що кроковим двигунам віддається перевага в разі якщо швидкість переміщення ланок робота не є критичним параметром. Наприклад, даний тип приводів може використовуватися при побудові вантажних маніпуляторів. 
Якщо ж потрібно забезпечити високу швидкість руху робота (наприклад, маніпулятора, який проводить складання деталей), то найбільш доцільно використовувати сервоприводи. 
Процес розробки робота-маніпулятора складається з двох етапів: 
розробка механічної частини робота (вибір матеріалу для виготовлення складових частин, а також типу виконавчих механізмів); 
розробка системи управління маніпулятором (вибір контролера, вибір засобу програмування, розробка алгоритмів управління). 
Розроблено системи управління роботизованим маніпулятором на основі мікропроцесорної системи управління ланками робота і програмним інтерфейсом оператора, який реалізований на ПК або ноутбуці. При цьому передбачається робота оператора (управління роботом) безпосередньо територіально розташованого поблизу робота-маніпулятора. 
Однак, на наш погляд, зручнішим, ергономічнішим і економічно більш ефективним є віддалене управління роботизованою системою, використовуючи більш зручні засоби керування (джойстики або їх програмні аналоги) використовуючи сучасні протоколи передачі даних типу <foreign>Wi-Fi</foreign> і <foreign>Bluetooth</foreign>. Іноді, при роботі з шкідливим виробництвом, тільки такий підхід може бути єдино допустимим. 
<i><b>Постановка завдання</i></b>
Тому виникає завдання створення системи віддаленого управління роботом-маніпулятором. Система повинна працювати в мережах <foreign>Wi-Fi</foreign> і <foreign>Bluetooth</foreign>. При цьому в якості пристрою управління роботом оператор повинен використовувати мобільний термінал – смартфон або планшет.
<i><b>Результати досліджень</i></b>
Схема системи віддаленого управління роботом-маніпулятором. 
Об'єктом дослідження є робот-маніпулятор з 6-ма ступенями свободи, з яких 2 є обертовими, а 4 – поступальними. 
Схема системи віддаленого управління роботом представлена на рис. 1. <picture>
Рис. 1. <b>Схема віддаленого управління роботом-маніпулятором</b> 
В якості мобільного терміналу може виступати будь-який мобільний пристрій - смартфон або планшет, обладнаний інтерфейсом <foreign>Wi-Fi</foreign> або <foreign>Bluetooth</foreign>. Мікропроцесорна система управління роботом побудована на базі плати <foreign>Arduino Uno</foreign>. На рис. 1 М1-М7 позначені сервоприводи роботизованої системи. 
Для розробки і налагодження системи віддаленого управління роботизованого комплексу був створений працюючий макет системи з 6-ма ступенями свободи (рис. 2). <picture>
Рис. 2. <b>Зовнішній вигляд робота-маніпулятора з 6-ма ступенями свободи Проектування системи віддаленого управління здійснювалося за допомогою системи <foreign>RemoteXY</foreign> [3, 4].</b>
<foreign>RemoteXY</foreign> – це система розробки і використання мобільних графічних інтерфейсів для управління контролерами зі смартфона або планшета. До складу системи входять: 
редактор мобільних графічних інтерфейсів для контролерів, розміщений на сайті <foreign>remotexy.com</foreign>; 
мобільний додаток <foreign>RemoteXY</foreign>, що дозволяє підключатися до контролера і відображати графічні інтерфейси.
Відмінні риси системи: 
• Структура інтерфейсу зберігається в контролері. 
• При підключенні немає ніякої взаємодії зі сторонніми серверами для того щоб завантажити інтерфейс. 
• Структура інтерфейсу завантажується в мобільний додаток з контролера. 
Підтримуються наступні способи зв'язку між контролером і мобільним пристроєм: 
• <foreign>Bluetooth</foreign>; 
• <foreign>Wi-Fi</foreign> в режимі клієнта і точки доступу; 
• <foreign>Ethernet</foreign> за <foreign>IP</foreign> адресою або <foreign>URL</foreign>; 
• Інтернет з будь-якого місця через хмарний сервер. 
Процес проектування інтерфейсу користувача дистанційного керування роботом-маніпулятором наведено на рис. 3. 
<picture>
Рис. 3. <b>Процес проектування інтерфейсу користувача дистанційного керування роботом-маніпулятором</b> 
Розглянемо процес дистанційного управління одним серводвигуном.
Середньому положенню вихідного валу серводвигуна відповідає ширина імпульсу 1500 мс. Крайньому лівому – 500 мс, крайньому правому – 2500 мс. Нам не доведеться вручну генерувати послідовність імпульсів для нашого серводвигуна, ми використовуємо бібліотеку <foreign>Arduino «servo.h»</foreign>, яка забезпечить нам потрібну тривалість імпульсу. Ми тільки їй вкажемо, яка ширина імпульсу нам необхідна в даний конкретний момент. 
Далі ми визначили структуру, в якій буде знаходитися інформація про стан слайдера. 
<formula>
Так, як положення слайдера змінюється від 0 до 100, а довжина імпульсу серводвигуна повинна змінюватися від 500 до 2500 (1500 середнє значення) використовуємо формулу: 
<formula>
У коді ми підключаємо бібліотеку <foreign>servo.h</foreign> і визначаємо один із серводвигунів з ім'ям <foreign>myservo</foreign>. У процедурі ініціалізації <foreign>setup</foreign> ініціалізується бібліотека <foreign>RemoteXY</foreign> (як в прикладі), далі ініціалізується серводвигун, під’єднаний до пін 9, і встановлюється середнє положення слайдера. У глобальному циклі - процедурі <foreign>loop</foreign> насамперед запускається обробник <foreign>RemoteXY</foreign>. Далі обчислюється тривалість імпульсу за формулою (1). І ця тривалість передається в якості параметра в функцію <foreign>writeMicroseconds</foreign>, тим самим задаючи положення вала серводвигуна, що відповідає положенню слайдера на смартфоні, в кожному циклі програми. 
Нижче наведено фрагмент програми віддаленого управління серводвигунами робота. 
<formula>
<i><b>Висновки</i></b>
В результаті проведених досліджень була розроблена система віддаленого управління роботом-маніпулятором. При цьому управління роботом-маніпулятором виконується за допомогою мобільного пристрою (смартфона або планшета). Зручний інтерфейс і управління ланками робота-маніпулятора за допомогою елементів управління <foreign>Slider</foreign> робить роботу з системою легкою та комфортною. 
До переваг даної системи слід віднести можливість роботи по різних протоколах обміну інформацією, в тому числі <foreign>Wi-Fi</foreign> і <foreign>Bluetooth</foreign>.
</body>
