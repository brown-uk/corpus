<id>A</id><author_surname></author_surname><author_name></author_name><title>За який борг по комуналці вас позбавлять субсидії</title><publ_in>Нова Каховка.City</publ_in><url>https://novakahovka.city/read/events/30556/za-yakij-borg-po-komunalci-vas-pozbavlyat-subsidii</url><publ_part></publ_part><publ_place>Нова Каховка</publ_place><publisher></publisher><year>2019</year><pages></pages><length>401</length><alt_orth>0</alt_orth><errors>дані кошти - ці кошти</errors><comments></comments> <body><b>З 1 березня Міністерства соціальної політики виплачує споживачам соціальну допомогу (субсидію) на пенсійну картку або через систему переказів «Швидка копійка». Середній розмір субсидії становить 1500 грн. Їх треба направити на сплату житлово-комунальних послуг. Одержувачами субсидій стали в Україні близько 4 млн домогосподарств. Ініціатива виникла за місяць до її впровадження в життя, що дозволило експертам припустити політичне підґрунтя реформи. Споживачі отримали живі гроші за місяць до першого туру виборів президента.<b>Однак не всі отримувачі допомоги відразу пішли платити за компослуги. Приблизно 30% з них потратили гроші на інші потреби. Ще 13% взагалі не з’явилися за субсидією.«З 12 березня по 11 квітня проведено виплати 87% одержувачам житлової субсидії, які не є пенсіонерами і отримують субсидії через відділення Ощадбанку. Якщо протягом трьох місяців з дати початку виплат субсидії в грошовій формі одержувач житлової субсидії не звернувся за її отриманням, банк зобов'язаний дані кошти повернути Мінсоцполітики разом з реєстрами осіб, яким не була виплачена житлова субсидія в готівковій формі», – повідомили в пресслужбі Ощадбанку.<emphasis>10 мільйонів на двох<emphasis>Скільки субсидіантів не заплатили за комуналку в Новій Каховці, не знають ні в УПСЗН, ні у виконкомі.– Таку статистику ми зможемо отримати від комунальників після 1 травня, – розповів <foreign>NovaKahovka.City<foreign> перший заступник міського голови <b>Леонід Чурсинов<b>. – Але на сьогодні точно знаємо, що споживачі Нової Каховки заборгували комунальним підприємствам «Міський водоканал» та «НК ЖЕУ» по 5 мільйонів гривень. Для нашого міста це величезна сума.<emphasis>Борг - не більше 340 гривень<emphasis>Якщо субсидіант заборгує за місяць сукупно понад 340 гривень за компослуги та плату ОСББ, він автоматично буде позбавлений державної допомоги, пояснили нам у Новокаховському УПСЗН.– Така норма вступає з 1 травня, – каже начальник відділу нарахування субсидій <b>Неллі Плахотнюк<b>. – Списки боржників-субсидіантів і розмір боргів нам комунальники надаватимуть на перше число кожного місяця. Відновити субсидію зможемо, якщо споживач принесе нам довідку про погашення заборгованості або договір з надавачем послуг про реструктуризацію боргу.Утім, якщо за травень-червень домогосподарство погасить борг до 30 червня, то субсидію на літній період залишать.Ковбаса обернеться неплатоспроможністю– Деякі люди не пішли платити за комуналку, бо мали переплату за минулий опалювальний сезон, – пояснює Л. Чурсинов. Але тепер треба платити місяць в місяць. Можливо, у них були якісь важливіші проблеми. Наприклад, купити ліки чи віддати комусь борг. А може, просто накупили харчів. Але сьогоднішня ковбаса може обернутися тим, що вони втратять субсидію, а з нового сезону взагалі не зможуть платити за комуналку.В УПСЗН нам повідомили, що наразі Кабмін готує ще одні зміни в механізм призначення і позбавлення субсидій.<body>