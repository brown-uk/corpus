<id>A</id><author_surname></author_surname><author_name></author_name><title>Житло у Франківську: звіт про ринок нерухомості за 3-й квартал 2019 року</title><publ_in>Курс</publ_in><url>https://kurs.if.ua/economic/zhytlo-u-frankivsku-zvit-pro-rynok-neruhomosti-za-3-j-kvartal-2019-roku/</url><publ_part></publ_part><publ_place>Івано-Франківськ</publ_place><publisher></publisher><year>2019</year><pages></pages><length>434</length><alt_orth>0</alt_orth><errors></errors><comments></comments> <body>Аналітичний центр компанії <foreign>blago developer<foreign> дослідив ринки первинної та вторинної нерухомості за третій квартал поточного року. Які ж суттєві зміни стались та як вони вплинули на покупця, читайте далі у матеріалі.<b>Вторинний ринок нерухомості<b> Ситуація на вторинному ринку цього року вирівнялась. Ціни хоч подекуди ще опускаються, та все ж різких падінь поки не було. Винятком є житло, збудоване у радянський період. Воно повільно падає у ціні.Найгостріше це відчувають власники нерухомості у віддалених районах. Тут вартість метра квадратного просіла до 5%. А от ціни на квартири у центральних та історичних точках міста піднялись. Найбільше подорожчали двокімнатні квартири – на 10,8%. Далі йдуть трикімнатні помешкання. Їх вартість підскочила на 7%.<b>Первинний ринок<b> За даними Аналітичного центру компанії <foreign>blago developer<foreign>, від січня до жовтня 2019 року ціни на квартири у новобудовах зросли на 11,6%. Якщо розглядати у розрізі поділу на типи житла, то на квартири класу «комфорт» ціни зросли на 10-11%, бізнес-класу на 13%, класу «еліт» на 9-11%.Значних коливань вартості нерухомості треба чекати наступного року. А щоб уникнути ризиків, експерти наголошують, покупцям необхідно ретельно обирати бажане житло і укладати угоди тільки з надійним забудовником.У період з січня до червня поточного року в Івано-Франківську площа прийнятих в експлуатацію житлових приміщень становить 23 7563 м кв., а в області – 431 578 м кв.Експерти зазначають, на ринку первинної нерухомості Івано-Франківська цього року відбулись суттєві зміни – серед покупців спостерігається великий запит на смарт-квартири. Це зумовлено не тільки економічними показниками, а й зміною поколінь. Сучасні покупці надають перевагу функціональності та обирають житло, яке відповідає їхньому динамічному ритму життя. Наразі у Франківську найбільшим, вдало сформованим проєктом з розвинутою інфраструктурою, де передбачено квартири формату смарт, є район <foreign>Manhattan<foreign>.Покупці особливу увагу звертають на тип житла, який повинен володіти рядом характеристик: функціональні планування квартир, висока якість будівництва, найкраща комплектація квартир, надійна система безпеки та облаштування прибудинкової території. В сукупності ці елементи утворюють житлові комплекси бізнес-класу, які користуються популярністю серед покупців. В Івано-Франківську квартиру класу «бізнес» можна купити в житлових комплексах Авторський та <foreign>Main House<foreign>. Обидва комплекси розташовані в діловому центрі міста, що є значною перевагою при виборі квартири серед людей, які прагнуть завжди бути в курсі головних подій.Такі типи житла цікавлять інвесторів через європейський підхід архітекторів до планування простору. Крім цього, головними критеріями при виборі майна залишаються якість та розвинена інфраструктура. Зараз ціна не на першому місці. Теперішньому покупцю важливіші його час та комфорт, за які він готовий платити відповідну суму.Наразі двокімнатні квартири мають найбільшу частку продажів – 52%. Другу сходинку тримають однокімнатні квартири. Їх активно купують 27% покупців. Трохи менший попит і заслужене третє місце на ринку первинної нерухомості мають трикімнатні квартири – 21%.</body>