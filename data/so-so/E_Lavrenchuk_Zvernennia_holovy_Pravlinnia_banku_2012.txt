Шановні пані та панове! Мені приємно відзначити, що попри непросту ситуацію на світовому та українському фінансових ринках, у 2012 році Райффайзен Банк Аваль продовжив свій впевнений рух у напрямку забезпечення прибуткової діяльності: прибуток банку до оподаткування згідно з Міжнародними стандартами фінансової звітності (МСФЗ) становив 319 млн. грн. Цього досягнуто за рахунок кропіткої роботи підрозділів банку з підвищення ефективності процесів та оптимізації витрат. Успіху сприяло також удосконалення продуктового ряду в усіх сегментах та збереження кількості клієнтів (на кінець 2012-го їх налічувалося загалом понад 3,1 млн.) за рахунок, насамперед, якісного сервісу. Популярний бренд Райффайзен Банку Аваль, найбільш знаний серед усіх міжнародних банків України, відіграв також важливу роль у зміцненні нашого потенціалу. Згідно з даними дослідження компанії <foreign>GFK</foreign> за 4-ий квартал 2012 року, рівень знання нашого бренду становив 81%. Нам довіряють свої кошти мільйони українців – у звітному році загальний депозитний портфель фізичних осіб зріс у банку на 810 млн. грн., за обсягом залучених коштів станом на кінець 2012 року Райффайзен Банк Аваль посідав четверте місце в банківський системі України. Цим ми завдячуємо своїй передбачуваності та відкритості: навіть у складні для економіки часи Райффайзен Банк Аваль сумлінно виконував свої зобов'язання перед вкладниками. Співробітники банку – справжні «адвокати» нашого бренду в суспільстві – своєю відданою працею зумовили те, що наш банк уже протягом багатьох років залишається серед лідерів банківських репутаційних рейтингів. У 2012 році скарбничка нагород нашого банку поповнилася відзнаками видавництва «Економіка», журналу «Банкір», газети «Комерсант-Україна», фестивалю-конкурсу «Вибір року» тощо. Інший важливий чинник успіху – активне впровадження інформаційних технологій в усі складові життєдіяльності нашого банківського інституту. На цей час ми є потужним конкурентом у цій сфері для кращих банків країни. У звітному році Райффайзен Банк Аваль впровадив проект реформування структури регіональної мережі на базі макрорегіонів. До цієї реформи у банку застосовували трирівневу модель менеджменту: «Центральний офіс – регіональні дирекції (у кожній із 24 областей України та АР Крим) – відділення». У результаті проекту всі бізнес-функції 25 регіональних дирекцій було передано центрам 7 макрорегіонів. Завдяки цьому нововведенню ми досягли оптимізації процесів управління банківською мережею, посилили управлінський і професійний потенціал регіонів та спростили організаційну структуру за допомогою більшої стандартизації. Економія витрат внаслідок впровадження лише цього проекту становитиме щорічно близько 45 млн. грн. Крім того, у банку реалізуються й інші ініціативи, спрямовані на оптимізацію витрат та підвищення ефективності. Як основний інструмент проведення реформ у банку ми використовуємо <foreign>Lean</foreign>-методологію виявлення та усунення зайвих складових процесів, яка вже довела свою ефективність у багатьох банках Групи Райффайзен. У 2012 році переважну кількість запланованих показників бюджету банку було перевиконано. Чиста процентна маржа банку становила понад 8% – кращий результат серед банків мережі Райффайзен Банк Інтернаціональ; комісійний дохід зріс майже на 11%, що є одним із кращих показників на ринку. Найбільш рентабельними, традиційно для українського банківського сектору, стали напрямки обслуговування корпоративних клієнтів – і місцевих, і мультинаціональних. Це стосується і Райффайзен Банку Аваль, що обслуговує українські компанії та мультинаціональні корпорації, для яких Група Райффайзен є стратегічним партнером. Корпоративні клієнти формують найбільші активи та приносять найбільший прибуток. У подальшому ми плануємо також поглиблювати співпрацю насамперед із тими сегментами корпоративного бізнесу, які ми добре знаємо і в яких закріпилися як один із обслуговуючих банків. Це, в першу чергу, агробізнес (виробники, переробники, трейдери), а також роздрібна та оптова торгівля. Продовжуючи тему співпраці з агросектором, маю зазначити, що наш банк активно розвиває ринок із точки зору пропозиції банківських ноу-хау, що допомагають аграріям залучати кошти на розвиток бізнесу на вигідніших умовах. Один із прикладів – програма фінансування придбання сільськогосподарської техніки на 50 млн. дол. США, яку ми впровадили спільно з Європейським банком реконструкції та розвитку (ЄБРР) та компанією <foreign>John Deere</foreign>. До цього клієнтам було запропоновано програму фінансування закупівлі засобів захисту рослин із відтермінуванням платежу за вексельною схемою, яка реалізовується спільно з компанією <foreign>Bayer</foreign>. У подальшому на наших клієнтів чекає ще багато нових цікавих пропозицій. Ми продовжуємо вдосконалювати продуктовий ряд і для клієнтів мікробізнесу – юридичних осіб і приватних підприємців. Для цього сегменту ми пропонуємо пакети послуг, необхідних для щоденного ведення бізнесу. Серед інших новинок 2012 року для цього сегменту наших клієнтів: кредитна картка «Компаньйон», програми лояльності спільно з компанією «МТС Україна» та мережею автозаправок «ОККО», Інтернет-клуб «Мій бізнес» тощо. Серед наших приватних клієнтів найпопулярнішими залишаються поточні рахунки та платіжні сервіси, пов'язані з цими рахунками. Це – прості за технологією продукти, які можна використовувати для розрахунків у режимі самообслуговування. Великим попитом користуються також споживчі кредити на поточні потреби та кредитні картки. Розширено можливості Інтернет-банкінгу для фізичних осіб – системи «Райффайзен Онлайн», яка, окрім інших послуг, дозволяє здійснювати платежі на рахунки всіх банків України. Запроваджено пакет послуг «Оптимальний +», що дозволяє безкоштовно знімати готівку в будь-якому банкоматі України та передбачає безкоштовне отримання картки <foreign>Visa Gold</foreign>. Серед переваг іншого пакету послуг – «Преміальний»: консьєрж-сервіс, можливість декілька разів на місяць безкоштовного отримувати готівку за межами України, ексклюзивна картка <foreign>Master Card Gold Selective</foreign>, <foreign>Visa Gold</foreign> тощо. Продовжується розгортання Україною Преміум-зон нашого банку, в яких клієнти мають змогу отримати персональне банківське обслуговування та консультування, а також найширший перелік фінансових банківських та небанківських послуг. Попри те, що деякі міжнародні банки у 2012 році покинули Україну, акціонери Райффайзен Банку Аваль неодноразово заявляли про свою довгострокову стратегію роботи в нашій країні. Ми вдячні їм за постійну підтримку: як матеріальну, так і методологічну. Унікальний симбіоз досвіду знаної австрійської Групи Райффайзен та кращих фахівців місцевого ринку, котрі пов'язали свої долі з нашим банком, надає впевненості: Райффайзен Банк Аваль і надалі залишатиметься надійним та зручним для клієнтів фінансовим інститутом.