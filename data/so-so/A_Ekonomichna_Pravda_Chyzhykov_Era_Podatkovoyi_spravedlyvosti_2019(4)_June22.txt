<id>A</id><author_surname>Чижиков</author_surname><author_name>Володимир</author_name><title>Ера податкової справедливості</title><publ_in>epravda.com.ua</publ_in><url>https://www.epravda.com.ua/columns/2019/10/29/653048/</url><publ_part></publ_part><publ_place></publ_place><publisher></publisher><year>2019</year><pages></pages><length>189</length><alt_orth>0</alt_orth><errors>вирішую проблеми – розв’язую проблеми</errors><comments></comments><body>Фраза «світ стає <foreign>digital</foreign>» звучить уже якось «попсово», згодні?Як громадяни ми давно живемо у смартфоні, але як працівники зберігаємо паперову «первинку», готуємо звітність в <foreign>Excel</foreign> і витрачаємо 50% робочого часу на обробку інформації, а не на її аналіз.Я хотів би розповісти вам про <foreign>tax tech</foreign> і, можливо, надихнути когось на те, щоб стати <foreign>digital</foreign> не тільки як користувач, а і як фахівець.Що таке <foreign>tax tech</foreign>? Це все про сучасні технології в податках, бухгалтерії та фінансах у тій частині, де вони стосуються податків.Чому я вирішив про це написати?По-перше, я працюю «в податках». Для мене це мінімум вісім годин життя щодня. Я вирішую податкові проблеми не однієї сотні компаній, тож мені є чим поділитися.По-друге, моя базова професія — автоматизація процесів. Скажу чесно: не у фінансах, а в енергетиці. Там я нічого не автоматизував, але автоматизація перекочувала зі мною зі студентської парти до фінансів, з якими я почав працювати в аудиторській компанії, а потім стала моїм захопленням у вигляді вивчення мов програмування і «горезвісних» сучасних технологій.Головне — я б хотів, щоб моя рідна країна стала технологічним лідером, щоб про технології у нас не говорили, а користувалися ними.</body>