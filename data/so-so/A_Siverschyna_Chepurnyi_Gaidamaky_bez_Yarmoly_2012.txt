<id>A</id>
<author_surname>Чепурний</author_surname>
<author_name>Василь</author_name>
<title>«Гайдамаки» без Ярмоли, або музичне рейдерство по-українськи</title>
<publ_in>Сіверщина</publ_in>
<url>https://siver.com.ua/news/gajdamaki_bez_jarmoli_abo_muzichne_rejderstvo_po_ukrajinski/2012-02-28-9625</url>
<publ_part></publ_part>
<publ_place>Чернігів</publ_place>
<publisher></publisher>
<year>2012</year>
<pages></pages>
<length>206</length>
<alt_orth>0</alt_orth>
<errors>торгівельну марку – торговельну марку; року у медіа - року в медіа; цей новоутворений Олександром Ярмолою польсько-український колектив - цей польсько-український колектив, що його наново утворив Олександр Ярмола</errors>
<comments></comments>
<body>
<b>«Гайдамаки» без Ярмоли, або музичне рейдерство по-українськи
Музиканти гурту «Гайдамаки» - Володимир Шерстюк, Іван Леньо, Олександр Дем’яненко, Сергій Борисенко та Сергій Соловій – пояснюють ситуацію, що сьогодні склалась навколо гурту.</b>
«Гайдамаки» у тому складі, в якому Ви звикли їх бачити, існування не припиняли, але через непримиримі творчі розбіжності та надмірні авторитарні амбіції вокаліста Олександра Ярмоли гурт обрав з ним різні творчі шляхи.
Дії Олександра Ярмоли цілком відповідають духу сьогодення. В період ведення менеджменту гурту він, без попередньої згоди чотирьох інших співзасновників колективу, одноосібно привласнив собі торгівельну марку та усі інтернет-ресурси гурту.
Тому звертаємо вашу увагу на те, що у лютому 2012 року у медіа з’явилась інформація про так званих «оновлених» «Гайдамаків». Наголошуємо, що цей новоутворений Олександром Ярмолою польсько-український колектив не є «Гайдамаками», яких Ви знаєте. Це – музична фальсифікація, іншими словами, кавер-версія гурту.
Цей проект, за словами самого Олександра Ярмоли, мав називатися «Ярема» та планував грати музику відмінну від «Гайдамаків».
Наразі відбувається спроба замінити співзасновників та співавторів всього «гайдамацького» доробку польськими музикантами. Останні ж не брали участі у створенні музичного доробку гурту та, на наше переконання, не мають морального права виконувати цей матеріал під своїми іменами. Жоден сесійний музикант не зможе точно відтворити авторську ідею звучання, емоційне та філософське наповнення кожної з композицій, адже не є їх творцем!
</body>
