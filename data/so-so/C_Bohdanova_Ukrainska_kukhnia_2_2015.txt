<id>C</id>
<author_surname>Богданова</author_surname>
<author_name>Олена</author_name>
<title>Українська кухня. Найсмачніші страви з душею</title>
<publ_in></publ_in>
<url></url>
<publ_part></publ_part>
<publ_place></publ_place>
<publisher>Клуб Сімейного Дозвілля</publisher>
<year>2015</year>
<pages></pages>
<length>941</length>
<alt_orth>0</alt_orth>
<errors>очистіть - очистьте; маринованих опеньок – маринованих опеньків; решітку — ґратку; стряхніть - струсніть</errors>
<comments></comments> 
<body>
<emphasis>Салати та закуски<emphasis>
<emphasis>Салат із черемшею<emphasis>
• 1 пучок черемші
• 100 г бринзи
• 100 г редису
• 2 ст. л. волоських горіхів
• 1 ч. л. рідкого меду
• зелень кропу
1 Черемшу переберіть, ретельно промийте, обріжте тверду частину та нашаткуйте.
2 Бринзу розімніть руками, якщо вона тверда, перекрутіть крізь м’ясорубку чи збийте блендером.
3 Редис наріжте тонкою соломкою.
4 Змішайте всі компоненти, додайте мед і притрусіть подрібненими ножем волоськими горіхами та кропом.

<emphasis>Закуска із запечених овочів зі слоїка<emphasis>
• 8 печериць
• 1 баклажан
• 1 солодкий перець
• 2 помідори
• 2 зубчики часнику
• 2 ст. л. нерафінованої олії
• зелень кропу

1 Розігрійте духовку до 220 °C.
2 Солодкий перець розріжте на 4 частини та очистіть від насіння, видаліть плодоніжку. Печериці очистіть від бруду, баклажан проткніть виделкою через кожні 3 см, не очищайте.
3 Розкладіть усі овочі, окрім помідорів і часнику, на решітку та запікайте 30—40 хвилин.
4 Першими приготуються печериці, тому дістаньте їх раніше, покладіть до слоїка й закрийте кришкою.
5 Шкірочку на помідорах надріжте ножем та залийте окропом, залишіть на 1 хвилину, потім зніміть шкірочку. Насіння видаліть та наріжте помідори кубиками.
6 Перець буде готовий тоді, коли шкірочка потемнішає та почне відставати, баклажан повинен стати м’яким.
7 Усі овочі з духовки відразу покладіть до слоїка, баклажан можете перерізати, якщо не вміщається. Залиште на 20 хвилин.
8 Тепер з перцю та баклажана можна легко зняти шкірочку. А завдяки парі гриби стануть соковитішими.
9 Наріжте всі овочі на однакові кубики, змішайте з помідорами. Вичавіть часник, посоліть і поперчіть, додайте подрібнений кріп та нерафіновану олію.

<emphasis>Закуска з бринзи із запеченим перцем<emphasis>
• 4 солодких перці
• 300 г м’якої бринзи
• 1,5 ч. л. солі
• 1 ст. л. цукрової пудри
• 2 ст. л яблучного оцту
• 1 ч. л. чорного меленого перцю

Проста та смачна закуска! Для цієї страви підійде навіть зелений звичайний перець, його можна просто обсмажити з усіх боків, не очищаючи, та дати йому пропотіти, щоб знялась шкірочка, а потім очистити від насіння. До маринаду можна додати трохи часнику. Цей перець можна подавати й без сиру, але то зовсім інша закуска. Смак бринзи відкривається після подрібнення. Бринза набуває вершкового присмаку. Іноді можна врятувати навіть не дуже смачну і тверду бринзу, якщо збити її в блендері.
1 Розігрійте духовку до 220 °С.
2 Перець розріжте на 4 частини, очистіть від насіння та видаліть плодоніжку.
3 Покладіть перець на решітку на верхню полицю та запікайте 30—40 хвилин, поки шкірочка не потемнішає і не почне відставати.
4 Дістаньте з духовки й одразу покладіть до поліетиленового пакета, слоїка чи іншого посуду з кришкою. Залиште на 20 хвилин.
5 Дістаньте перець та очистіть від шкірочки.
6 Змішайте цукрову пудру, сіль, перець та оцет. Залийте цим маринадом перець і залишіть щонайменше на 1 годину.
7 Бринзу перекрутіть крізь м’ясорубку, подрібніть у блендері або просто розімніть руками.
8 Викладайте перець на одну частину тарілки та подрібнену бринзу на іншу. Можна прикрасити кропом.

<emphasis>Салат картопляний полтавський<emphasis>
• 2 картоплини
• 100 г маринованих опеньок
• 1 синя цибулина
• 80 г консервованого горошку
• 2 ст. л. нерафінованої олії
• 1 ч. л. чорного меленого перцю
• 1/4 ч. л. гірчиці
• 1 ст. л. яблучного оцту
• 1 ч. л. цукрової пудри
• сіль

1 Очистіть та наріжте картоплю відразу для салату — скибочками. Залийте окропом і варіть до готовності. Не переварюйте! Картопля повинна залишитися тугою.
2 Приготуйте заправку для салату. Змішайте гірчицю, цукрову пудру, сіль, перець, олію та оцет.
3 Коли картопля приготується, злийте воду, залийте 2 рази холодною водою та злийте, після цього залийте маринадом, накрийте кришкою, стряхніть каструлю, щоб картопля перемішалася із заправкою. Дайте охолонути.
4 Цибулину наріжте тоненькими кільцями, додайте горошок, гриби та картоплю. Перемішайте.
5 Притрусіть подрібненою петрушкою та подавайте.

<emphasis>Капуста квашена<emphasis>

• 4 кг капусти
• 70 г солі
• 100 г моркви
• 10 шт. лаврового листя
• 1 ст. л. чорного перцю горошком
• пучок кропу

1 Зніміть верхнє зів’яле листя, розріжте навпіл. Нашаткуйте капусту, скористайтеся шатківницею. Моркву очистіть та натріть на тертушці.
2 Посуд добре помийте, обсушіть та ошпарте окропом. Квасять капусту в діжках, зараз можна придбати маленькі дерев’яні діжки. Або просто скористайтеся слоїками.
3 На дно посуду покладіть добре помитий та висушений кріп.
4 Нашатковану капусту перемішайте з сіллю, морквою, чорним перцем та лавровим листям.
5 Складайте до слоїка невеликими частинами. Кожну частину добре утрамбовуйте. Під кінець повинен виділитися сік.
6 Накрийте зверху капустяним листям та зав’яжіть марлею, щоб вона провисала, та покладіть гніт, загорнутий у чисту тканину.
7 Велика діжка кваситься 14 діб. Якщо ви готуєте капусту в маленьких слоїках — буде готова вже за 4 дні.

<emphasis>Салат із квашеної капусти та грибів<emphasis>

• 300 г квашеної капусти
• 100 г маринованих опеньок
• 2 ст. л. нерафінованої олії
• кріп, зелена цибуля

1 Квашену капусту наріжте через кожні 3—4 см, щоб було зручніше їсти.
2 Опеньки промийте від маринаду та змішайте з капустою. Додайте нарізану дрібно зелену цибулю та кріп.
3 Заправте олією. Перемішайте.

<emphasis>Салат осінній<emphasis>

• 1 невелике яблуко
• 300 г червонокачанної капусти
• 120 г солодкого перцю
• 2 ч. л. яблучного оцту
• сіль

1 Капусту дрібно нашаткуйте. Додайте сіль, оцет, трохи помніть руками.
2 Яблуко та перець наріжте соломкою. Якщо шкірочка на яблуці груба, зніміть її.
3 Змішайте всі інгредієнти та подавайте.

<emphasis>Салат із буряків і шпинату<emphasis>

• 2 молодих буряки
• 1 великий пучок шпинату
• 250 г м’якої бринзи
• 100 г волоських горіхів
• 2 ст. л. олії
• 1 ч. л. виноградного оцту
• 1 ч. л. цукрової пудри
• 1/4 ч. л. солі
1 Буряки помийте, але не очищайте та загорніть у фольгу. Запікайте в духовці при температурі 190 °C 1,5—2 години.
2 Розверніть і дайте охолонути. Очистіть від шкірочки, наріжте скибочками, посоліть, додайте цукрову пудру, олію та оцет.
3 Шпинат ретельно помийте від піску й обсушіть, бринзу розімніть виделкою.
4 Горіхи посічіть ножем або трохи подрібніть у ступі. Прогрійте їх 3—4 хвилини на сухій пательні.
5 Шпинат змішайте з буряком, зверху викладайте бринзу та горіхи.
</body>
