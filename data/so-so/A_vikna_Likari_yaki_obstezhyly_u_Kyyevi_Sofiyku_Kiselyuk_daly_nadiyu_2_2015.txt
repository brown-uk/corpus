Наступним кроком було обстеження зору дівчинки у Київській міській клінічній офтальмологічній лікарні «Центр мікрохірургії ока». Лікар-офтальмолог повідомила невтішні результати: Софійчине праве хворе очко, на жаль, не бачить, і, провівши операцію, є малий шанс, що воно буде бачити. Щодо лівого очка, тут лікар поставила діагноз астигматизм та порекомендувала окуляри.

Також батько з Софійкою відвідали консультацію невролога у ДУ «Інститут педіатрії, акушерства та гінекології АМН України». Оцінивши стан здоров’я дівчинки, лікар констатувала цілий «букет» неврологічних хвороб у дитини та для повного обстеження порекомендувала пройти тут стаціонарне лікування (3-4 тижні). Тож найближчим часом Софійка знову вирушить до Києва.

Опісля тато Софійки планує поїхати до Одеси на консультацію в Інститут очних хвороб ім. Філатова.
