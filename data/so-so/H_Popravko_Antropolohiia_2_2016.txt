<id>H</id><author_surname>Поправко</author_surname><author_name>Ольга</author_name><title>Антропологія</title><publ_in></publ_in><url></url><publ_part></publ_part><publ_place>Мелітополь</publ_place><publisher>Видавництво МДПУ ім. Богдана Хмельницького</publisher><year>2016</year><pages>17-19</pages><length>655</length><alt_orth>0</alt_orth><errors>До останньої примикають - З останньою межують; із змінами - зі змінами</errors><comments></comments> <body><b>Філософська антропологія<b> ставить питання про людське буття (місце людини у Всесвіті, мету та сенс її життя тощо) і намагається побудувати загальну теорію людини; прагне виявити антропологічні інваріанти й універсалії, фундаментальні підстави людського буття. У ній застосовуються найбільш загальні поняття й категорії, що визначають уявлення про людину.Крім того, філософська антропологія — це течія в західноєвропейській філософії XX століття, що пояснює сутність людини як результат протиборства її природних (біологічних) та історично сформованих характеристик.<b>Релігійна (теологічна) антропологія<b> розглядає людину з позицій теологічного світогляду. Об’єктом дослідження виступає людина, її особистість як духовне ціле, її душа, устремління до Бога.<b>Культурна антропологія<b> зорієнтована на вивчення культур окремих народів та людства в цілому. Вона включає <i>етнографію<i> — опис культур сучасних народів, і <i>етнологію<i> — порівняльний аналіз та узагальнення даних, зібраних під час етнографічних експедицій. Сама ж культурна антропологія виступає як вища форма генералізації уявлень про інститути культури людства, що представлена в універсальній інтеретнічній формі.В останні роки активно розвиваються такі підгалузі культурної антропології як <i>культурна екологія<i> та <i>палеоекологія<i>, які вивчають вплив виробничої діяльності людини на навколишнє середовище (перша розглядає сучасність, а друга — давні епохи). Початковим поняттям у них виступає екосистема, тобто єдність штучного та природного середовища. Антропологи вивчають вплив перенаселення планети, або її окремих регіонів, на врожайність, зміни, що відбуваються в культурі у результаті переходу від сільського способу життя до міського, розвиток транспорту і засобів комунікації, зв’язок між новітніми технологіями розвідки і видобутку корисних копалин тощо з метою гармонізації навколишнього середовища.<b>Когнітивна антропологія<b> спрямована на виявлення і порівняння «когнітивних категорій» у різних культурах. В її основі лежить уявлення про культуру як систему символів, як специфічно людський спосіб пізнання, організації навколишньої дійсності. У мові, на думку прихильників цього напряму, закладені всі когнітивні категорії, які лежать в основі людського мислення і складають сутність культури.<b>Соціальна антропологія<b> вивчає соціальні інститути різних народів. Вона передбачає широкий гуманістичний погляд на світ, заснований на порівняльних, так званих кроскультурних, дослідженнях, що намагаються описати буквально всі суспільства — і давні, і сучасні, зіставляючи їх між собою.<b>Біологічна антропологія<b> на філософському рівні ставить питання про людину як біологічну істоту і розглядає проблему співвідношення біологічного та соціального рівнів у ній, взаємозв’язку її тілесного та духовного буття. При цьому одні вчені зосереджують увагу на біологічних основах людського існування (А.Портман), інші переконані в єдності соціально-біологічної природи людини (А. Гелен). У межах біологічної антропології можна виділити такі напрями як <i>соціобіологія<i> та <i>етологія<i>, яка вивчає генетично обумовлені компоненти поведінки тварин і людини (К. Лоренц). <b>Фізична антропологія<b> вивчає фізичну еволюцію людини в історії, досліджує різноманіття її сучасних типів, використовуючи біологічні методи. Вона включає <i>конституційну антропологію<i> (типи статури), <i>еволюційну антропологію<i> (проблема антропогенезу — походження людини як виду), <i>популяційну антропологію<i> (проблема етногенезу — походження етносів) та <i>етнічну антропологію<i> (історія етносів, їх генетичні, психологічні, ментальні особливості). До останньої примикають <i>етносоціологія<i> та <i>етнопсихологія<i>. Прикладами різноманіття фізичної антропології можуть служити <i>расово-антропологічна<i> (Ж.Гобіно, Х.Чемберлен) та <i>антропогеографічна школи<i> (Ф.Ратцель).<b>Психологічна антропологія<b> досліджує психічні феномени людського буття, як на індивідуальному, так і на колективному рівнях (З.Фрейд, К.Г.Юнг, Е.Фромм, А.Адлер). Основні проблеми цього напряму - співвідношення культури й мислення, несвідомі форми поведінки, змінені стани свідомості, аномальне в культурі, національний характер тощо.<b>Вікова антропологія<b> — розділ морфології, який став «популярним» в останні роки. Збільшилось число досліджень, які присвячені вивченню росту і розвитку дітей певного віку (від 1 до 18 років), динаміці фізичного розвитку сучасної людини від народження і до старості у зв’язку із змінами соціального середовища і демографічними показниками. Антропологи працюють над проблемою дитячих конституцій, оскільки конституціональна типологія дітей практично не розроблена, динаміка процесів зростання багато в чому пов’язана з типом статури у дитини. З цією проблемою пов’язані питання про вплив підвищеного фізичного навантаження на розвиток і формування організму в широкому віковому аспекті: взаємозв’язок конституційних типів і пропорції тіла, співвідношення біологічного віку і конституції.<b>Спортивна антропологія<b> — напрям загальної антропології, що вивчає закономірності морфологічних і функціональних змін, які відбуваються в організмі людини під впливом спортивної діяльності.Антропологія тісно пов’язана з медициною. Численні дослідження сприяли розумінню того, як певні захворювання пов’язані з расовими особливостями людей, з їх харчуванням, системами землеробства та іншими факторами.Ще одним напрямом антропології, який розвивається в останні роки, є <b>антропологія мистецтва<b>.<body>