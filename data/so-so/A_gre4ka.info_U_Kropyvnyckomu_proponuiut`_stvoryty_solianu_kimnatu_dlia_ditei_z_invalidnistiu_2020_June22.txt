<id>A</id>
<author_surname></author_surname>
<author_name></author_name>
<title>У Кропивницькому пропонують створити соляну кімнату для дітей з інвалідністю</title>
<publ_in></publ_in>
<url>https://gre4ka.info/suspilstvo/61314-u-kropivnits-komu-proponuyut-stvoriti-solyanu-kimnatu-dlya-ditej-z-invalidnistyu</url> 
<publ_part></publ_part>
<publ_place>Кропивницький</publ_place>
<publisher>gre4ka.info</publisher>
<year>2020</year> 
<pages></pages> 
<length>200</length>
<alt_orth>0</alt_orth>
<errors>діти побувавши в соляній кімнаті - діти, побувавши в соляній кімнаті</errors>
<comments></comments>
<body>Соціальний проєкт «Соляна кімната – лікування без ліків» подала на конкурс «Громадського бюджету» директорка центру комплексної реабілітації для дітей з інвалідністю Лілія Місюня.
Нагадаємо, у Кропивницькому з 19 жовтня по 1 листопада триватиме голосування за проєкти, які надійшли для участі у конкурсі «Громадський бюджет-2021».
Проєкт хочуть реалізувати на території центру комплексної реабілітації для дітей з інвалідністю по вулиці Беляєва, 72.
Пропонують облаштувати соляну кімнату як метод фізіотерапії, з застосуванням штучно створеного мікроклімату, близького до умов підземних соляних печер.
Соляну кімнату хочуть створити для лікування та профілактика захворювань дихальних шляхів, алергій, шкірних захворювань та психоемоційних розладів. Користуватись кімнатою будуть діти та люди з інвалідністю, які проживають у Кропивницькому.
<b><i>– Як факт — в 90 випадків курси галотерапії захищають дітей на 5-7 місяців від ГРВІ та грипу, а решта 10 — дітей легше переносять хворобу і швидше одужують. У закладі отримують реабілітаційні послуги діти з інвалідністю. Майже всі діти мають слабкий імунітет та більшість, за станом здоров’я, не мають щеплень. Діти побувавши в соляній кімнаті стають більш захищеними від випадкових застуд та вірусів грипу, а їх організм починає сильніше протистояти хвороботворним подразникам,</i></b> – пише авторка проєкту. 
Загальна вартість: 245 850 гривень.
Цьогоріч голосування за проєкти відбуватиметься виключно в електронному вигляді і тільки за малі й соціальні проєкти.</body>

