<id>A</id> 
<author_surname></author_surname>
<author_name></author_name> 
<title>Міліція Буковини відкрила кримінальну справу проти директора телеканалу "ТВА" Сарафінчана</title> 
<publ_in>БукІнфо</publ_in> 
<url>http://bukinfo.com.ua/show/news?lid=60566</url> 
<publ_part></publ_part> 
<publ_place></publ_place> 
<publisher></publisher> 
<year>2015</year> 
<pages></pages> 
<length>472</length> 
<alt_orth>0</alt_orth> 
<errors>вирішення питань-розв'язання питань;а-,а</errors> 
<comments></comments> 
<body><foreign>DURA LEX - SED LEX</foreign> /

<emphasis>Міліція Буковини відкрила кримінальне провадження проти директора телеканалу "ТВА" Валерія Сарафінчана за невиконання судового рішення. Про це повідомляє сайт Незалежної медіа-профспілки України з посиланням на прес-службу УМВС в Чернівецькій області</emphasis>.

Справу внесли в Єдиний реєстр досудових розслідувань за частиною 1 статті 382 Кримінального Кодексу України "Невиконання судового рішення". Наразі триває досудове розслідування.

Проте, міліція не вбачає інших порушень, які відбулись у понеділок, 25 травня. Так, заступника голови Незалежної медіа-профспілки України, старшого юрисконсульта Олександра Тарасова, який виконував функції керівника профспілкової інспекції, та інших профспілкових активістів не допустили на територію телеканалу "ТВА". Це – порушення статті 170 Кримінального Кодексу України "Перешкоджання законній діяльності професійних спілок, політичних партій, громадських організацій". Варто також зауважити, що головний редактор телеканалу, яка виграла суд, Юлія Сафтенко також звинувачує директора у звільненні з особистих мотивів за матеріал "Сокирянське князівство або Межигір’я в мініатюрі". Це підпадає під частину 1 статті 172 Кримінального Кодексу України "Грубе порушення законодавства про працю". Імовірно, такі дії міліції можуть бути пов’язані з адміністративним тиском, який можуть чинити на правоохоронні органи високопосадовці, які мають відношення до телеканалу.

<quote>"Факт грубого порушення законодавства про працю вже встановлений рішенням Апеляційного суду Чернівецької області, яке набрало законної сили з моменту проголошення. Тобто, ми можемо стверджувати, що наявні всі ознаки злочину, передбаченого ч.1 ст.172 КК України, – коментує ситуацію старший юрист консульт та заступник голови НМПУ Олександр Тарасов. – Тому я не бачу законних підстав, для невнесення міліцією заяви Юлії Сафтенко до ЄРДР за ознаками злочину проти трудових прав. Наявність особистих мотивів у діях директора телеканалу "ТВА" Валерія Сарафінчана може бути встановлена лише під час досудового слідства, і лише якщо це буде предметом дослідження зі сторони слідчого"</quote>, – наголосив юрист.
 
НМПУ буде подавати скаргу до прокуратури Чернівецької області та Генеральної прокуратури України. Також профспілка готує звернення до парламентського Комітету з питань свободи слова та інформаційної політики щодо систематичної бездіяльності міліції та прокуратури Чернівецької області в контексті журналістських справ.
 	
<emphasis>Нагадаємо, журналістку Юлію Сафтенко звільнили з посади головного редактора каналу «ТВА» в серпні 2014 року, звинувативши у прогулах. Разом з нею роботу втратив журналіст Іван Гончарук за тією ж статтею. Проте, журналісти вважають це політичним тиском через вихід сюжету «Сокирянське князівство або Межигір’я в мініатюрі» про будинок екс-голови Сокирянської райдержадміністрації Василя Козака. Матеріал був присвячений земельним оборудкам посадовців Сокирянської райдержадміністрації, в тому числі там йшла мова про звинувачення місцевою громадою у причетності до цих махінацій колишнього першого заступника прокурора Чернівецької області Станіслава Банчука та Генеральної прокуратури України. Адже звільнення стали наслідком відмови опублікувати спростування та позов пана Банчука до суду. Цю справи юристи НМПУ виграли – суд ухвалив рішення на користь журналістів. Співвласниці телеканалу Оксана Козлан та Людмила Пишна самоусунились від вирішення питань трудового конфлікту. Варто зауважити, що пані Людмила є дружиною українського політика й банкіра, голови правління «Ощадбанку» а також кума Арсенія Яценюка Андрія Пишного. Але приналежність до владного клану не заважає власникам телеканалу «ТВА» сприяти порушенню трудових прав журналістів</emphasis>.

БукІнфо (с)

</body> 
