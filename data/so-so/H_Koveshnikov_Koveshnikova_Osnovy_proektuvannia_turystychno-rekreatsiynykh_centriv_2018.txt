Формування умов для надходження іноземного капіталу, розвиток міжнародних економічних зв'язків зумовлюють об'єктивні передумови інтенсивного розвитку в'їзного туризму й внутрішнього ринку туристських послуг. Рішення цієї задачі можливе за обов'язкової умови забезпечення якості обслуговування туристів, у тому числі якості готельного та ресторанного сервісу. Комплекс послуг, що надаються туристичними і готельно-ресторанними комплексами для туристів, є ключовим чинником, що визначає перспективи розвитку в'їзного туризму й внутрішнього ринку туристських послуг, конкурентоспроможність вітчизняного туризму на світовому ринку.

Сучасний туристично-готельно-ресторанний комплекс являє собою складне підприємство, в якому зайняті сотні людей різних професій для забезпечення обслуговування туристів. Кадровий склад туристичних та готельно-ресторанних комплексів досить складний і різноманітний. У нього входять спеціалісти різного рівня кваліфікації та різної професійної спрямованості. По суті своїх функціональних обов'язків одна частина персоналу спілкується безпосередньо з клієнтами, надаючи їм певні послуги, інша частина персоналу не спілкується з туристами, але від якості його роботи залежать задоволеність клієнтів рівнем сервісу, їх відношення до даного підприємства.

На сьогодні зростають вимоги до фахівців у галузі туризму та готельно-ресторанного сервісу. Сучасний менеджер повинен не тільки володіти технологією обслуговування клієнтів, але і мати чітке уявлення про планувальну організацію підприємств, що входять до складу туристських та готельно-ресторанних комплексів, Їх матеріально-технічну базу, технічне оснащення, вимоги до проєктування та експлуатації житлових і громадських приміщень комплексу, прекрасно розбиратися в питаннях, пов'язаних 3 охороною праці та забезпечення безпеки людей, що перебувають на відпочинку.

«Проект» перекладі (від лат. Projectus) означає «кинутий вперед». Саме тому для ефективного проектування сучасних готельних комплексів (як вельми складних технічних систем) дуже важливо знати і використовувати загальні закони організації та розвитку систем будь-якої природи (в нашому випадку - технічних).

Саме проектування як система являє собою складний технологічний процес, тому так важливо донести до майбутніх фахівців знання про основні етапи проектування (і про зміст роботи на них), а також навчити їх орієнтуватися в нормативній базі проектування.

Майбутнім керівникам сфери туризму готельно-ресторанного господарства слід не тільки мати уявлення про основні принципи сучасного архітектурного проектування і будівництва, знати загальне улаштування цивільних будівель і їх конструктивних систем, але також інженерного обладнання, знати базові принципи функціонування готельних і ресторанних комплексів (водопостачання та водовідведення, тепло- та електропостачання, вентиляції, пожежогасіння, сигналізації та ін.). Крім цього, майбутні менеджери туристичної сфери повинні отримати в рамках даної дисципліни необхідні знання про режим взаємодії замовника з проектувальниками та будівельниками на різних рівнях життєвого циклу готелів.

Безумовно, обсяг переданих знань і характер викладання дисципліни зовсім не передбачає підготовки майбутніх фахівців в області готельного і ресторанного бізнесу до рівня архітекторів будівельників-проектувальників, проте він повинен сформувати у них базис орієнтування в нормативній літературі й неминучій практиці спілкування проектувальниками та будівельними з компаніями в рамках розвитку туризму в нашій країні. Цей рівень добре ілюструє історія про тестування Т. Едісоном А.Ейнштейна. Перший якось поскаржився другому, що ніяк не може знайти собі здібного асистента. Кожен день приходять молоді люди, але, на жаль, ніхто не витримує випробувань. Цілком природно, що А. Ейнштейн попросив ознайомитися з питаннями тесту. У їх числі були найрізноманітніші питання, типу; «Скільки миль від Нью-Йорка до Чикаго?», «З чого роблять нержавіючу сталь інші?», Прочитавши їх, А. Ейнштейн відразу відповів, що в першому випадку потрібно заглянути в залізничний довідник, а в другому випадку в довідник по металознавству. Таким чином, дана історія ілюструє одвічну думку про те, що не потрібно знати багато, потрібно знати головне.

Даний навчальний посібник має на меті формування у студентів знань про основи проектування туристичних готельних та ресторанних комплексів та їх технічної експлуатації. Особливу увагу приділено вивченню нормативної бази, що регламентує даний напрям.

Будівля готелів займає особливе місце серед споруд широкого функціонального призначення. Вони відображають соціально економічні умови розвитку суспільства, характер взаємин у ньому, рівень культури і побуту. Форма самих будівель протягом століть зазнавала постійної зміни, проте характер і вид обслуговування визначили їх специфіку, які відрізняють будівлі готелів від інших будівель міської забудови.
