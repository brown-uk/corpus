Як повідомляє Державна служба статистики України, лідером за обсягами будівельних робіт у січні-червні 2018 року залишається Київ. А от за темпами зростання обсягів будівництва лідирує Івано-Франківськ – з рекордом у 141,5 %.

Аналітичний центр будівельної компанії «Благо» дослідив історію розвитку ринку нерухомості міста і з’ясував основні фактори, що привели до «будівельного буму».

Як не дивно, активний розвиток будівництва, який почався у 2000-х, чи не найбільше спричинили економічна криза, еміграція робочої сили та девальвація гривні. Нерухомість стала надійним джерелом збереження коштів для заробітчан – з попиту з’явилася пропозиція. Але чому саме Франківськ став магнетичним містом для будівельників та інвесторів?

Експерти мають на те кілька варіантів:

Географічне розташування

Місто має розвинене сполучення з усіма районами Прикарпаття та іншими областями, а також близькість до країн ЄС. Крім того: чудова природа, багато парків, дві річки, до Карпат – година їзди автомобілем. Усе це неабияк подобається франківцям і приваблює до переїзду жителів інших міст.

Бізнес та економіка

Івано-Франківськ активно розвивається. Цьогоріч місто втретє здобуло приз Європи (ПАРЄ призначає його тим містам, що найактивніше просувають європейські ідеї), а також визнано одним із найкращих для життя в Україні. Іноземні інвестиції, міжнародне співробітництво, розумна прогресивна молодь, успішне ведення малого та середнього бізнесу, розвиток освіти – це хороші переваги для мешканців.

Це дало поштовх до будівництва найсучасніших житлових комплексів з новітніми технологіями та якісною інфраструктурою, як, наприклад, район Manhattan. Елітне житло теж залишається в топі запитів. Комплекс апартаментів «Парус» приваблює керівників великих підприємств, топ-менеджерів та іноземних бізнесменів.

Зміна поглядів

Сучасна молодь поступово втрачає зацікавленість у веденні сільського господарства, прагне до якісних змін, починаючи з місця проживання. Місто дає можливість реалізувати свій потенціал, тож нове покоління обирає саме його – як перспективу кращого майбутнього.

Ціна

Вартість новозбудованого житла суттєво нижча, ніж у сусідніх областях. Середня ціна квадратного метра – 9900 грн, тоді як на Львівщині – 13 000 грн, Тернопільській області – 10 300 грн.
