SoftServe постійно працює над оптимізацією внутрішніх бізнес-процесів, аби усі члени команди могли вповні реалізувати себе в компанії та отримали позитивний досвід побудови успішної кар'єри в SoftServe. Від перших днів перебування в компанії та онбордингу нових працівників; під час роботи над проектами та в командах; на старті та упродовж управлінської діяльності – ми прагнемо забезпечити наших працівників необхідними знаннями, інструментами та підтримкою з боку компанії. SoftServe оперує детальною системою критеріїв та вимог до кожного професійного профілю, що включає освіту та професійні вимоги, вміння та навички, досвід та сертифікації, чіткий опис рівнів відповідальності та обов'язків. Критерії для підвищення по посаді включають досвід, отримані зовнішні сертифікації, оцінку знань у відповідності до моделей компетенцій, аналіз ефективності, рівень володіння іноземними мовами тощо. Така прозора модель розвитку дозволяє працівникам розуміти свої кар'єрні перспективи та ефективно планувати подальші кроки щодо професійного розвитку та навчання. Оцінка ефективності роботи працівників може здійснюватися кілька разів на рік, залежно від рівня співробітника і відгуків про його компетенції та досягнення цілей, рекомендацій щодо подальшого розвитку, постановки цілей на наступний період. Оцінка знань, отримання зовнішніх сертифікацій та тестування на визначення рівня володіння іноземною мовою проводяться за запитом працівника в рамках процедури підвищення. Також для працівників SoftServe доступні численні освітні можливості, які надає корпоративний університет через внутрішню освітню систему, що включає онлайн-навчання, тренінги, коучинг, менторство та інші формати, корпоративну бібліотеку, онлайн-підписки та онлайн-курси. Стандартна процедура оцінки ефективності працівників проводиться регулярно з моменту приєднання нового працівника до команди з періодичністю, що залежить від рівня посади: JUNIOR РІВЕНЬ щоквартально упродовж перших 6 місяців на позиції, згодом – INTERMEDIATE РІВЕНЬ – щопівроку, SENIOR РІВЕНЬ – щороку, LEAD РІВЕНЬ – щороку. 
У 2018 році понад 3300 працівників отримали підвищення по посаді у порівнянні з 900 в 2017 році.
2017-2018 були роками трансформації та впровадження наших нових стратегій щодо ефективності та розвитку кар'єри. Ми оновили процес онбордингу, щоб покращити досвід нових співробітників, забезпечити прозорість, зрозумілість та швидкість операційних процесів, ефективність та масштабованість нових підходів. Ці трансформації також мали на меті підсилити зв'язок між стратегічними ініціативами, OKRs (цілі та ключові результати) та персональними цілями, а також підсилення культури pay-for-performance. Концепція управління кар'єрою була вдосконалена, щоб працівники мали більше можливостей для розвитку в технічних та управлінських напрямках і могли обирати, що їм підходить краще. Змін зазнав також процес нарахування компенсації у відповідності з найкращими світовими практиками, аби створити прозору та зрозумілу процедуру перегляду і обгрунтування компенсації в компанії.