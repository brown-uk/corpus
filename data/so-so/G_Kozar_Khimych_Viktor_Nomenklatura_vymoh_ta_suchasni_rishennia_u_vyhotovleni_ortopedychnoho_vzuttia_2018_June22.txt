<id>G</id>
<author_surname_1>Козарь</author_surname_1>
<author_name_1>Оксана</author_name_1>
<author_surname_2>Хімич</author_surname_2>
<author_name_2>Валентин</author_name_2>
<author_surname_3>Віктор</author_surname_3>
<author_name_3>Тетяна</author_name_3>
<title>Номенклатура вимог та сучасні рішення у виготовлені ортопедичного взуття</title>
<publ_in>Освіта і наука</publ_in>
<url></url>
<publ_part></publ_part>
<publ_place>Мукачево-Ченстохова</publ_place>
<publisher></publisher>
<year>2018</year>
<pages>49-51</pages>
<length>728</length>
<alt_orth>0</alt_orth>
<errors>2,5 рази – 2,5 раза, носять – мають, в кінцевому рахунку – кінець кінцем, за рахунок – шляхом, </errors>
<comments></comments>
<body>Відхилення від нормальної анатомічної будови і функціонування опорно-рухового апарату людини є одним з найбільш поширених серйозних захворювань населення. Останні дослідження показали, що частота захворювань кістково-м’язової системи серед дорослого населення становить більше 25%. Серед 20-29 річного населення цими захворюваннями страждає 3% осіб, до 30-39 років частота ортопедичних захворювань зростає в 2,5 рази, а до 40-49 років — ще збільшується. 
Наслідки ортопедичних порушень різні, але завжди носять негативний характер. Отже, питання створення нових конструкцій ортопедичного взуття є дуже актуальним. 
Так, деформація стопи викликає загальну скелетно-м’язову деформацію. При плоскостопості больові відчуття виникають не тільки в області стопи, але і в області коліна, таза, а також у різних відділах хребта, що, в кінцевому рахунку, призводить до погіршення самопочуття і зниження працездатності. Таким чином, стає зрозумілою необхідність своєчасної профілактики та лікування подібних захворювань. 
Особливо варто звернути увагу на дитячі стопи. Практично у всіх новонароджених звід стопи має правильну форму, але до 6-7 років діагноз «плоскостопість» лікар-ортопед констатує приблизно у 40% дітей. В основному відбувається ця деформація стопи із-за неправильного підбору батьками взуття своїй дитині. 
Ортопедичне взуття є рішенням для людей з вродженими чи набутими проблемами стопи, з метою підвищення її функціональності і мобільності, а також запобігання деформації ніг. 
Ортопедичні рішення у взуттєвому виробництві варіюються від відносно простих рішень, таких як устілки, до більш складних — ортопедичних конструкцій, таких як спеціалізоване взуття з ортопедичною підтримкою та корекцією, для функціонального поліпшення опорно-рухового апарату. 
Метою статті є формування номенклатури вимог та представлення ортопедичного рішення щодо виготовлення спеціалізованого взуття з ортопедичною підтримкою та корекцією. Коли справа доходить до людей, які знаходяться в цій групі ризику, хороше взуття має великий вплив. Для одних можуть зникнути підстави для болю в ногах і суглобах, для інших, належне взуття може вберегти від втрати ноги або пальця. Щоб зберегти ноги здоровими ортопедичні виробники взуття завжди у пошуках нових кращих рішень і технологій, щоб допомогти своїм пацієнтам і клієнтам.
На відміну від побутового взуття, ортопедичне повинно відповідати комплексу не тільки функціональних, ергономічних та естетичних вимог, але й медичних. Забезпечення функцій руху, сприяння виконання переміщення людини в просторі залежить від конструкції низу взуття і фрикційних властивостей підошви. Говорячи про функціональні вимоги, слід враховувати, що ортопедичне взуття, як правило, експлуатується більш інтенсивно, ніж побутове, в першу чергу, в силу того, що кількість такого взуття у споживача обмежена, його неможливо доступно купити в магазині, при замовленні на фабриці вимагається час. Крім того, в ортопедичному взутті підвищеним навантаженням можуть піддаватися не ті вузли і деталі, що у побутовому.
Анатомічні зміни, які супроводжують патології, змінюють характер розподілу тиску на верх взуття. Порушення функцій стопи, патологічна хода впливають на довговічність деталей низу. Формостійкість взуття забезпечується включенням в його конструкцію каркасних деталей (в повсякденному взутті, це жорсткий задник і підносок). Однак у ортопедичному взутті використання цих деталей може бути обмежене медичними вимогами. Показники надійності готового взуття повинні відповідати вимогам ТУ 8820-016- 03161318- 97 «Взуття ортопедичне». До ергономічних вимог відносяться: фізіологічні, маса і гнучкість готового взуття не повинні викликати підвищених енерговитрат організму при функціонуванні нижніх кінцівок. 
Ортопедичне взуття повинно бути по можливості легким (визначається медичними вимогами) і гнучким. У разі, якщо за медичними показаннями знижується гнучкість взуття за рахунок застосування спеціальних деталей, потовщених підошов, то повинна бути забезпечена компенсація цього показника за рахунок створення штучного перекату стопи (конструкція підошви і вкладної устілки); - антропометричні - внутрішня форма ортопедичного взуття повинна відповідати параметрам нижніх кінцівок власників і враховувати медичні вимоги, що пред’являються до взуття на ту чи іншу патологію. Виріб з вміщеною всередину вкладною ортопедичною устілкою має відповідати анатомічній будові стопи і забезпечувати її нормальне функціонування. Вільне взуття не забезпечує функцію корекції патології, через ковзання стопи усередині неї, часто утворюються потертості, мозолі, надмірно тісне взуття порушує фізіологію стопи, також викликає її травмування, а іноді прогресування деформацій. Переходячи до серійного виробництва, усереднюються антропометричні характеристики деформованих стоп, в той же час, при підборі взуття необхідно домогтися його максимальної відповідності параметрам стопи споживача. Зокрема, при поперечній плоскостопості значною мірою варіюються поперечні розміри стопи (не тільки в області поперечного підйому, у різних людей міняються пропорції переходу від косого підйому стопи до пучків). Крім того, статичні деформації нерідко супроводжуються набряками м’яких тканин стоп, більшою мірою, ніж у здорових людей, змінюються розміри стопи протягом дня. Тому необхідно передбачити трансформацію об’єму виробу.
Гігієнічні — забезпечуються, головним чином, вибором матеріалів для верху і низу виробу, а також його конструкції. При проектуванні ортопедичного взуття даній групі вимог приділяється особлива увага. Важливими є такі показники, як паропроникність, вологопоглинання і вологовіддача системи матеріалів верху. Вибір матеріалів багато в чому визначається медичними вимогами.</body>