<id>A</id>
<author_surname></author_surname>
<author_name></author_name>
<title>Сергій Тарута: Нам потрібна нова модель розвитку України – людиноцентрична</title>
<publ_in></publ_in>
<url>http://novosti.kr.ua/2019/02/sergiy-taruta-nam-potribna-nova-model-rozvitku-ukrayini-lyudinotsentrichna/</url> 
<publ_part></publ_part>
<publ_place>Кропивницький</publ_place>
<publisher>novosti.kr.ua</publisher>
<year>2019</year> 
<pages></pages> 
<length>987</length>
<alt_orth>0</alt_orth>
<errors></errors>
<comments></comments>
<body>Головними проблемами і загрозами, які стоять перед Україною, її громадяни, згідно з опитуванням соціологічної групи «Рейтинг», проведеного в 2018 році, бачать війну на Донбасі, корупцію й економічну кризу в країні, зростання цін і безробіття, некомпетентність влади і політичну нестабільність. Після Революції гідності і сплеску довіри до нової влади більше 70 відсотків громадян України вважають, що країна рухається не в тому напрямку. Як виправити ситуацію, знає кандидат у президенти України Сергій Тарута. Зі своєю стратегією розвитку держави він познайомив і жителів Кіровоградщини.
На глибоке переконання лідера партії «Основа», тільки люди справи можуть врятувати Україну від руйнування. Для цього їх потрібно об’єднати. Це одна з причин, чому Сергій Тарута вирішив йти в президенти.
– Україні потрібні хороші управлінці з чітким розумінням, як досягти миру й економічного процвітання. Країні потрібні не слуги, а державники. Потрібні управлінці, які розуміють, що в цей непростий час треба рятувати країну. За президентськими будуть ще й парламентські, і місцеві вибори. Я вірю, що президентська кампанія – це початок демократичного перезавантаження країни, – пояснює Сергій Тарута.
Українці втомилися від політиків, які обіймають керівні посади в країні вже понад чверть століття. Вони хочуть голосувати за тих, хто може змінити ситуацію. Це, на думку лідера партії «Основа», повинні бути нові політики, але ні в якому разі не популісти, артисти, несерйозні кандидати, які уявляють собі управління країною як чергове шоу, і не розуміють, яка це відповідальність.
Боротьба з корупцією, вірніше, розмови про це, вже стали традиційними заявами тих людей, які знаходяться при владі. Кандидат в президенти Сергій Тарута вважає, що корупція – системне явище, тому і боротьба з нею повинна вестися системно.
– Найбільшу відповідальність за розгул корупції в країні українці покладають на президента і парламент. Тому час прийняти закон про імпічмент президента і позбавити нарешті народних обранців депутатської недоторканності. Треба скоротити кількість чиновників у три рази, перейти на цифрове управління, а всі ресурси з Києва передати на місця, в громади, – заявляє Сергій Тарута. Найближчим часом його команда представить громадськості антикорупційний порядок дня.
Лідер партії «Основа» вважає, що у соціальної політики нинішньої влади нелюдське обличчя. Про що свідчить змінений Кабміном порядок нарахування субсидій населенню.
– На жаль, ніякого позитиву для громадян в урядових нововведеннях немає. На українців чекає новий принизливий «кастинг» на право отримання житлової субсидії. Всіх тих, хто отримував субсидію в нинішньому опалювальному сезоні, зобов’язали з 1 травня заново подати документи на допомогу – нову заяву і нову декларацію. Все це – не турбота про власний народ, а спроба заощадити на ньому, – вважає Сергій Тарута.
Партія «Основа» ще в листопаді при прийнятті держбюджету на 2019 рік заявляла, що підвищення тарифів на газ для населення не забезпечено зростанням фінансування субсидій і що подібна політика влади неминуче призведе до подальшого скорочення кількості одержувачів субсидій. Ця тенденція спостерігалася і роком раніше. Так, в 2018 році на Кіровоградщині призначили субсидій менше, ніж в 2017-му – 143 млн грн проти 159 млн грн. Кабмінівські новації 2019 року призведуть до того, що ще менше людей реально зможуть скористатися підтримкою держави. Вимоги по заборгованості посилилися вдвічі: прав на субсидію відтепер будуть позбавляти за прострочення платежів понад один місяць, хоча раніше допускалася двомісячна заборгованість.
– За хаос в ЖКГ, коли платіжки часто виписуються заднім числом, тепер відповідатиме населення. Через чужі помилки навіть при мізерному боргу (від 340 грн) сім’ї втратять законне право на субсидію. Уряд забув, що саме він увігнав людей у величезні борги з житлово-комунальних послуг, – говорить політик.
Правдивість цих слів підтверджує той факт, що сукупний борг жителів країни вже перевищив 55 мільярдів гривень.
– Українці не винні, що у держави немає коштів на субсидії, – переконаний кандидат у президенти Сергій Тарута. – Потрібно не посилювати вимоги до отримувачів субсидій, а підвищувати в рази зарплати і пенсії. Середню зарплату потрібно збільшувати до 20-25 тисяч гривень, а середню пенсію – як мінімум до 10 тисяч гривень. Тарифи ж, навпаки, необхідно знижувати, щоб вартість комунальних послуг не перевищувала 25% доходів сім’ї.
Зростання зарплат і пенсій може забезпечити лише зростання економіки. Але за нинішньої влади її драйвером українська промисловість так і не стала. У 2014—2015 роках вона провалилася на 22%. А в 2016—2018-х показала символічне зростання з темпом по 0,4-2,8% за рік. За підсумками 2018 року індекс промислової продукції зріс лише до 101,1%. У Кіровоградській області ситуація приблизно така ж – приріст промислового виробництва за 2018 рік склав всього 1,7%.
Успішний підприємець і управлінець Сергій Тарута знає, як реанімувати українську економіку і, зокрема, промисловість Кіровоградської області.
– Необхідно запускати в реалізацію Доктрину «Україна-2030» і Програму «Країна ЗаПрацює». Це цілий комплекс заходів по залученню великих інвестицій в країну і реанімуванню української промисловості. Необхідно також розвивати інноваційну та креативну економіку, випуск високотехнологічної продукції, товарів з високою доданою вартістю. В України – колосальний промисловий потенціал, наша країна повинна стати високорозвиненою індустріальною державою.
Лідер партії «Основа» та команда його однодумців мають чітке розуміння, як досягти миру і процвітання в країні. Комплексна програма «Національна ідея для України: мир, достаток, повага» включає в себе конкретні і системні документи: мирний план «Три Основи», економічну доктрину збалансованого розвитку «Україна-2030» і програму «Принципи поваги і справедливості».
– Ці програмні документи дають чіткі відповіді на питання про те, як повернути мир в країну, як українцям забезпечити свої сім’ї матеріально, як підтримати соціально незахищені категорії громадян. На відміну від програм багатьох кандидатів, мої документи підготовлені не політтехнологами під вибори, а створені кращими головами України ще два роки тому, – звернувся кандидат в президенти України Сергій Тарута до жителів Кіровоградщини.
На переконання лідера партії, головним результатом реформ в Україні має стати поліпшення життя людей.
– На нинішні мінімуми прожити не можна. Рівень мінімальної пенсії в 1497 грн – це знущання над пенсіонерами. Люди старшого покоління заслужили шанобливого ставлення до себе, держава зобов’язана надати їм гідну турботу. Ситуацію потрібно терміново і кардинально змінювати на краще. Економічний потенціал України дозволяє досягти рівня середньої зарплати в 1000—1200 доларів, а пенсій – 450-500 доларів. Українці повинні гідно жити і заробляти. І ми знаємо, як швидко досягти таких результатів. Всі реформи повинні бути спрямовані на формування і розвиток високого рівня людського капіталу. Світ розвивається, держави йдуть вперед, конкурують вже не за корисні копалини, а за інтелектуальні ресурси. Тому нам потрібна нова модель розвитку країни – людиноцентрична. Саме вона сформульована в нашій Доктрині, – наголосив Сергій Тарута.</body>