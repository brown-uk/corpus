<id>A</id> 
<author_surname></author_surname>
<author_name></author_name> 
<title>Чернівецький аеропорт отримав керівника</title> 
<publ_in>Чернівецький промінь</publ_in> 
<url>https://promin.cv.ua/2015/08/26/chernivetskyi-aeroport-otrymav-kerivnyka.html	</url> 
<publ_part></publ_part> 
<publ_place></publ_place> 
<publisher></publisher> 
<year>2015</year> 
<pages></pages> 
<length>235</length> 
<alt_orth>0</alt_orth> 
<errors>більше року-понад рік;зарубіжним партнерами-зарубіжними партнерами</errors> 
<comments></comments> 
<body><emphasis>Контракт на рік укладено із Борисом Морським</emphasis>
Директором комунального підприємства «Міжнародний аеропорт «Чернівці» з 27 серпня ц.р. розпорядженням міського голови призначено <emphasis>Бориса Морського</emphasis>, - повідомили у мерії. 

З новим керівником міський голова уклав строковий трудовий контракт терміном на один рік. Водночас у повідомленні нічого не вказано про те, чи відбувся конкурс на вказану посаду та серед кількох кандидатів довелося обирати Олексію Каспруку. 
Нагадаємо, «Міжнародний аеропорт «Чернівці» був без директора більше року.
 
<emphasis>Довідково</emphasis>:
МОРСЬКИЙ Борис Володимирович, 1961 р.н, уродженець с.Нагірянка Бучацького району Тернопільської області, у Чернівцях проживає з 1967 року.
<emphasis>Закінчив штурманський факультет Ленінградської Академії цивільної авіації за спеціалізацією «Експлуатація повітряного транспорту». Має також вищу економічну освіту за спеціальністю «економіст, менеджер персоналу»</emphasis>.
 
Закінчив курси Інституту Євроконтролю для адміністраторів і користувачів тесту Європейської організації з безпеки польотів та відбору авіаційних фахівців. Трудову діяльність розпочав у 1982 році в Чернівецькому об’єднаному авіазагоні, працював диспетчером управління повітряним рухом, керівником польотів, заступником директора Чернівецької філії з управління повітряним рухом Украероруху. З 2005 року працює в головному офісі державного підприємства обслуговування повітряного руху України на посаді заступника начальника відділу розвитку аеронавігації, начальника відділу управління людськими ресурсами.
 
Був віце-президентом, президентом Центральної ради Федерації профспілок авіадиспетчерів України. Позапартійний. Має досвід взаємодії із зарубіжним партнерами, працював у робочій групі Європейської організації з безпеки польотів, менеджером домену HUM LSSIP (Європейського плану впровадження єдиного неба в Україні). Проживає у Чернівцях, одружений, двоє дітей (1985 та 1988 р.н.)
</body> 
