<id>C</id><author_surname>Чернова</author_surname><author_name>Оксана</author_name><title>Огляд фестивалю сиру в Бра. Чим дивували різні країни</title><publ_in>posteat.ua</publ_in><url>https://posteat.ua/position/oglyad-festivalyu-siru-v-bra-chim-divuvali-rizni-kra%d1%97ni/</url><publ_part></publ_part><publ_place></publ_place><publisher></publisher><year>2019</year><pages></pages><length>182</length><alt_orth>0</alt_orth><errors>бажаючих - охочих</errors><comments></comments><body>Фестиваль сиру в Бра — це міжнародне свято сирного розмаїття для всіх бажаючих, який проходить раз на два роки. На цілих три дні в’їзд у місто закривається — місцеві жителі довго готуються до події і з радістю чекають на туристів. Щоб потрапити на фестиваль, люди залишають машини за містом і пересідають на туристичні автобуси. Вартість проїзду — 1,5 євро. Вам видадуть карту міста, щоб ви не заблукали. Дуже хочеться підкреслити відмінну організацію.<b>Для сироварів</b>Сюди приїжджають сировари з різних країн, щоб обмінятися досвідом, почути зворотний зв’язок про свій продукт і надихнутись на нові рецептури. Також можна знайти необхідні інструменти тим, хто працює з сиром. Якість продуктів тут не перевіряють, а точніше його не оцінюють судді. Самі сировари або підтверджують його наявністю сертифікатів, або нагородами, отриманими на інших фестивалях, таких як <foreign>Word Cheese Awards</foreign>. Є й невизнані таланти, які роблять сир на свій смак і продають на подібних заходах.<b>Для туристів</b>Для туристів — це яскраве місце дозвілля, де можна спробувати цікаві та незвичайні види сиру з різних куточків світу, купити сувеніри і познайомитися з різними культурами. Пропоную вирушити на віртуальну дегустацію у мальовниче італійське місто Бра.</body>