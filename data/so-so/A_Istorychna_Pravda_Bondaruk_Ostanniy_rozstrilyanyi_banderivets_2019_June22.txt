<id>A</id><author_surname>Бондарук</author_surname><author_name>Леся</author_name><title>Останній розстріляний бандерівець</title><publ_in>istpravda.com.ua</publ_in><url>https://www.istpravda.com.ua/articles/2019/10/23/156416/</url><publ_part></publ_part><publ_place></publ_place><publisher></publisher><year>2019</year><pages></pages><length>2023</length><alt_orth>0</alt_orth><errors>обмундируванням – спорядженням; обезсилять – збезсилять; різноробочим – різноробом; торгівельну – торговельну; люб’ячої – люблячої</errors><comments></comments><body>Харківського 62-річного пенсіонера п’ять днів судили на Волині за звинуваченнями, за які він вже відсидів свій термін у концтаборі та був звільнений. Повстанця Івана Гончарука розстріляли за два роки до проголошення незалежності України.<b>Планове виробництво</b>Планове виробництво в СРСР стосувалося не лише економіки.Планування і організація відкритих багатолюдних судових процесів над політичними супротивниками мало важливу пропагандистську мету: розправа з ворогами – треба було тримати суспільство у страху та переконанні, що засуджені противники радянської влади «найстрашніші злочинці, які несуть небезпеку кожному».У другій половині 80-х років організувати хоча б один такий процес на рік для КҐБ треба було. За планом.Бо перебудова і гласність за правління генсека СРСР Горбачова, багаторічна боротьба українських дисидентів, Чорнобильська трагедія значно похитнули довіру до комуністичних ідеалів та державних інституцій країни Рад.А у 1987 році потрібно було ще й належно відзначити «70-річчя Жовтневої революції».Тож засудити під ювілей ворога радянської влади – це ще один привід показати її силу й живучість.І такий випадок трапився навесні 1986 році. У Прокуратуру Волинської області надійшла заява мешканця міста Камінь-Каширський Миколи Найдича на жителя Харківщини Івана Гончарука.У 1945 році Найдич співпрацював із НКВД. За це його поранив при спробі вбити член УПА Іларіон Цюрик.Найдич також багато років воював зі своєю сусідкою у селі Грудки за земельну межу між двома господарствами. Сусідка померла у 1976 році, тож, вочевидь, з'явилася надія на перемогу в цьому протистоянні.Але на похорон, а згодом і на роковини, із Харківщини приїжджав її рідний брат – Іван Гончарук.Стало зрозуміло, що межа буде незмінною.Щоб помститися, а можливо і виконати нове завдання з КҐБ, Микола Найдич написав заяву на Гончарука, звинувативши його у «злочинах», скоєних під час війни проти радянської влади.Гончарук востаннє був на Волині у квітні, а заяву проти нього ті, що його нібито «впізнали», подали… у жовтні.11 жовтня 1986 року доручили «провадження справи слідчому відділу Управління КҐБ у Волинській області».А 14 жовтня в Луцьку створено слідчу групу з двох людей – лейтенанта Олександра Заболотного і майора Віталія Приступи. Майор був керівником цього слідства.Іван Гончарук, жив у іншому кінці України і не здогадувався, що його чекає.Арештували пенсіонера 1 липня 1987 року.<b>Мала мати трьох синів…</b>Іван Гончарук народився 22 червня 1925 році у селі Грудки Камінь-Каширського району Волинської області.Коли йому було 3 роки, помер батько Сава. Мати – Марія Федорівна Гончарук (у дівоцтві Прус) – сама виховувала трьох синів і доньку.Іван був наймолодшим, з дитинства привчений до важкої праці по господарству. Сім'я мала 4 гектари землі, дві корови, кури, свині.Мама вирішила дати Івану освіту. Закінчив 6 класів польської сільської школи. Два роки ходив у 6 клас, бо школа була 6-річна, але таким чином закінчив і 7 клас.Щоб продовжувати навчання, треба було їздити в Камінь-Каширський. Але грошей на цю науку сина в матері не було.У 1939 році після появи радянської влади Іван пішов на курси слюсарів при Ковельському залізничному депо.Проте навесні 1944 року мусив навчання покинути – треба було допомагати матері вдома.Вона залишилася одна: донька Домна вийшла заміж і перейшла жити до чоловіка, син Яків створив свою сім'ю і також жив окремо, Ієва у 1940 році забрали в Червону армію (ЧА).У червні 1941 року, у перші дні нападу Німеччини на СРСР, село було окуповане нацистами. Іван весь період панування чужинців господарював удома. Його брати активно воювали з нацистами – Ієв у складі Червоної армії, а Яків у лавах Української повстанської армії.Яків загинув восени 1945 року, де похований – невідомо.Після вигнання нацистів у березні 1944 року повернулася радянська влада. Почалася мобілізація до Червоної армії. Іван не хотів туди йти.Адже із села Грудки більше сотні хлопців пішли в УПА. У червоноармійці зголосилися одиниці.Частина тих, хто раніше був в УПА і піддався на мобілізацію у ЧА, невдовзі були викриті, засуджені за минуле та відправлені у табори ГУЛАГу.<b>В рядах УПА</b>Спочатку 19-річний Іван (уникаючи мобілізації в ЧА) переховувався на хуторі у сестри.А коли прийшли хлопці з лісу і покликали – у липні 1944 року пішов у повстанці під псевдо «Лісовий».Районним провідником ОУН у 1944-1945 роках у Камінь-Каширському районі був Іван Півнечук на псевдо «Нечувалий», родом із села Олексіївка того ж району.У вересні 1945 року він загинув у бою з чекістами з так званих «істрєбітєльних батальйонів» (<i>у народі їх прозвали "стрибки»</i> - <b>Л.Б.</b>).«Нечувалому» підпорядковувалася боївка ОУН, керівником якої був Фадей Бродовський на псевдо «Збруч». До неї входили Іван Гончарук, Степан Бродовський, Єфим Бродовський, Іларіон Цюрик та Адам Мендель.У 1944 році на хуторі Вовки біля села Грудки Іван проходив двотижневий вишкіл УПА.За цей час хлопців стало більше 50-ти.Більшість були із села Грудки, а також з сіл Осівці, Видерта, Воєгоща, Мостище та інших.Після навчання повстанці під керівництвом «Чардаша» перейшли у селі Хотешів. Там у лісі, був склад УПА з обмундируванням. Іван отримав черевики і радянську шинель. По поверненню на хутір Вовки видали зброю і патрони.Війна не завершилася на Волині з вигнанням нацистів.Радянська влада всі війська спрямувала на знищення українського визвольного руху. Сили були нерівні, але на стороні повстанців була довіра й підтримка місцевого населення.<b>Перший бій Іван зустрів біля села Хабарище Ратнівського району.</b>Два відділи УПА «Верховинця» і «Чардаша» були оточені військами НКВД і майже всі розгромлені.За наказом командирів повстанці пішли на прорив.Із відділу «Чардаша» загинуло двоє –«Чардаш» і «Степовий», решта повернулися на хутір Вовки.Стали діяти в районі сіл Грудки, Осівці, Мельники-Мостище, Ворокомле, Видерта, Воєгоща, Мостище, які були на території Камінь-Каширського і Ратнівського районів.<i>«Від боїв з частинами ЧА і НКВД наш відділ ухилявся, щоб не мати втрат.<b>Як пояснював нам районний провідник ОУН «Нечувалий», ми повинні були берегти свої сили до того дня, коли ЧА і німецька армія обезсилять один одного, а потім взяти владу в свої руки і створити самостійну Україну.</b>Тому наша діяльність зводилася переважно до розправи над радянсько-партійним активом, людьми, які допомагали поширювати радянську владу.Оскільки запаси продуктів в УПА були обмежені, то збирали їх у людей по селах»</i>, – згадував згодом Гончарук.Він також зазначив:<i>«Всі учасники ОУН і УПА, в тому числі і я, вірили своїм командирам і поділяли їхні погляди. Особисто я вважав, що ми дійсно боремося за краще майбутнє свого народу, і тому всі накази виконували добросовісно».</i>Влітку 1945 року відділ УПА із 60-ти осіб під керівництвом «Думного» перейшов на хутір Заприп'яття села Залухів Ратнівського району.Там їх оточили війська НКВД.Зав'язався бій, «Думний» загинув. Гончаруку вдалося вирватися з оточення і втекти.З повстанцями зустрівся на хуторі Вовки. Командування залишками відділу (20 осіб) взяв «Чорноморець».В кінці літа 1945 р. «Чорноморець» зник. Були чутки, що його ліквідувала Служба Безпеки (СБ) ОУН за зв'язок із НКВД.Керівництво перебрав Фадей Збродовський на псевдо «Збруч». У його відділі було 12-15 активних бійців.У цій групі 20-річний Гончарук - «Лісовий» був господарчим – він займався переважно збором від населення продуктів та одягу для повстанців, іноді брав участь у бойових операціях, де його ставили вартовим.Група «Збруча» відбивала напади «стрибків», карала їхніх донощиків, через яких за допомогу УПА засуджували або вивозили у Сибір сотні сімей, розправлялася з партійними активістами, які вводили людей в оману комуністичною ідеологією.Один із повстанців Іларіон Цюрик згодом зізнався на слідстві:<i>«В ОУН я був для боротьби з радянською владою за створення самостійної Української держави. З повинною в органи я боявся виходити. Людей ми вбивали за їх вину перед нами».</i>У серпні 1945 року НКВД завело оперативну справу під назвою «Лісові» для знищення боївки «Збруча».За цією справою проходило 27 членів ОУН. Із них 16 було вбито, арештовано – 6, під час бою захоплено Адама Менделя, троє вийшли з повинною.15 липня 1946 року справу «Лісові» було припинено і здано в архів.На 27-го повстанця Іларіона Цюрика на псевдо «Калина» завели окрему справу як на бандита-одинака, його змогли арештувати лише 5 березня 1952 року.10 липня «Калину» засудили до розстрілу, вирок виконали 22 вересня 1952 року.Серед 6-ти заарештованих був Іван Гончарук.Його разом з Єфимом Бродовським і Феодосієм Найдичем 21 грудня 1945 року схопили співробітники НКВД на хуторі поблизу села Грудки. Під час затримання у Гончарука вилучили гвинтівку і 7 патронів.<b>За крок від смерті. Ув'язнення</b>Господаря хати Омеляна Костючко, у якого енкаведисти на горищі сараю захопили Гончарука, радянська влада засудила у березні 1946 року до 5 років таборів.Після тортур під час слідства, яким піддавали тих, хто допомагав УПА, в ув'язненні той був недовго – помер 7 грудня 1947 року.У 1946 році Івана Гончарука судили разом із 6-ма своїми побратимами з УПА.Його звинуватили в ухиленні від служби в ЧА, участі в УПА та боях проти НКВД, збиранні у місцевого населення продуктів для УПА, у вбивстві членами УПА Горпини Турковець (Іван стояв на чатах (<i>стояв на варті, пильнував</i> - <b>ІП</b>)).<i>«Від повстанців я довідався, що цю сім'ю треба було ліквідувати, бо вони доносили в НКВД на всіх, хто співпрацював у селах з УПА»</i>, – пояснював він на суді.Справді, Юрій Турковець був агентом НКВД під псевдо «Груша». Під час нападу у нього стріляв повстанець Адам Мендель. І вбив його дружину Горпину, чоловік був поранений, але зумів втекти.За цією справою Є.Бродовського і А.Менделя розстріляли у 1946 році. П'ятьох – відправили у концтабори. Федір Найдич і Артем Сотник померли наступного року у місцях позбавлення волі.Івана Гончарука також засудили до смертної кари.Однак за визначенням Воєнної колегії Верховного суду УРСР розстріл замінили на 20 років каторжних робіт і 5 років позбавлення прав.Відбувати ув'язнення довелося на Колимі.<i>«Працював різноробочим на штатних і неоплачуваних роботах»</i>, – йдеться у документах.У 1955-1956 роках у таборах ГУЛАГу переглядали справи засуджених за політичними статтями. Багатьом політв'язням скорочували терміни ув'язнення і звільняли.Написав заяву на перегляд і Гончарук. А 17 серпня 1956 року його із «Севвостлага» МВД СРСР вирішив «звільнити за недоцільністю подальшого утримання в ув'язненні».Повернутися додому Іван Гончарук не мав права, відтак оселився у селищі Усть-Омчуг Тенькінського району Магаданської області.Влаштувався працювати кухарем у військовій частині.Через рік познайомився з дівчиною з України – Ганною Проценко родом із Сумщини.Вона приїхала за оргнабором працювати швачкою у місцевий комбінат побутового обслуговування. Після тривалих зустрічей, вони побралися.У 1958 році розформували військову частину, тож Гончарук перейшов працювати кухарем у Теньківську торгівельну контору.Згодом закінчив у Магадані курси з підготовки завідувачів виробництва і очолив їдальню на Колимській трасі, яку називали 169 кілометр.На Колимі у Гончаруків народилися двоє дітей – Наталя і Юра.Донька згадує, що у сім'ї ніколи не було скандалів і нерозуміння між батьками. Жили дружно в любові, хоч і складних побутових умовах: однокімнатній квартирі без парового опалення.У 1969 році за допомогою батьків дружини, купили на Харківщині хату.Кілька років висилали кошти на її добудову. Жити в Україну переїхали у 1975 році.Іван Гончарук був вже пенсіонером. Діти створили свої сім'ї. Донька працювала у Харкові інженером на заводі, син став робітником на Зміївській ГРЕС.У рідне село Грудки на Волинь із Колими їздили під час відпустки – раз на три роки.Із Харківщини відвідували родину на Волині частіше.<i>«Погано на мене тоді ніхто не казав. Всі люди ставилися добре, жодного зауваження не було»</i>, – писав згодом у касаційній скарзі Гончарук.<b>«Була б людина…»</b>У радянському суспільстві, фраза «Була б людина, а стаття знайдеться», промовлена одним державним чиновником, стала приказкою і водночас настановою.У квітні 1986 році Іван Гончарук відвідав Волинь та Грудки на 10-річницю по смерті рідної сестри Домни.Був на Богослужінні у церкві в сусідньому селі Осівці. Провідавши рідню, повернувся на Харківщину – у селище Комсомольське (нині – Слобожанське), де жив у просторому затишному будинку в колі люб'ячої сім'ї.У жовтні на Волині проти нього КҐБ розпочало додаткове розслідування за ст. 399 КПК УРСР.Найімовірніше, що заява Найдича про <i>«злочини Гончарука, про які раніше не було відомо слідству»</i>, – це лиш привід до початку роботи.Архівно-кримінальна справа № 13017 зі обвинувачення Гончарука розпочата 29 червня і завершена 17 вересня 1987 року. А до того часу протягом 9 місяців йшло «провадження справи».Вони й гадки не мали, що колись документи КҐБ під грифами «Секретно» стануть у вільному доступі історикам та всім, хто захоче з ними ознайомитися.Відтак ніхто не підозрював, що ще хтось ці таємні папери вивчатиме, аналізуватиме, перевірятиме факти і дії слідства.Cім товстих папок приховували найголовніше – справу проти Гончарука грубо сфабрикували.КҐБ був потрібен гучний судовий процес і рясні викривальні публікації у газетах під рубриками «Правда про націоналізм», «Націоналізм – лютий ворог народу!».Село Грудки Камінь-Каширського району для цього ідеально підходило.Колишній дільничний, а на той час звичайний рожищенський пенсіонер, Адам Дубчак 18 грудня 1986 року засвідчив:<i>«Після звільнення Камінь-Каширського району я працював старшим оперуповноваженим відділу боротьби з бандитизмом Камінь-Каширського районного відділу НКВД.</i></body>