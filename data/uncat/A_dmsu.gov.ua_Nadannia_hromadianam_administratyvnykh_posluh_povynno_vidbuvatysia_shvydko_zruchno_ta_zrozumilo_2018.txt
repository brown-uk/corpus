<id>A</id>
<author_surname></author_surname>
<author_name></author_name>
<title>Надання громадянам адміністративних послуг повинно відбуватися швидко, зручно та зрозуміло</title>
<publ_in>https://dmsu.gov.ua/news/dms/nadannya-gromadyanam-administrativnix-poslug-povinno-vidbuvatisya-shvidko-zruchno-ta-zrozumilo.html</url>
<publ_part></publ_part>
<publ_place>Київ</publ_place>
<publisher></publisher>
<year>2018</year>
<pages></pages>
<length>198</length>
<alt_orth>0</alt_orth>
<errors></errors>
<comments></comments>
<body>Про це, зокрема, йшлося на розширеній Колегії Управління Державної міграційної служби України в Київській області, яка відбулася 26 липня у місті Вишгороді за участю Голови ДМС України Максима Соколюка.
Голова акцентував увагу колег на безумовному дотриманні вимог законодавства під час надання громадянам адміністративних послуг, наголосивши на забезпеченні суворого дотримання законодавства при прийнятті рішень та неприпустимості вимагання непередбачених законодавством документів.
Окрему увагу Максим Соколюк приділив питанням протидії корупції та зазначив, що Державна міграційна служба України зацікавлена в прозорому наданні послуг населенню та унеможливленні існування корупційної складової.
Також під час робочої зустрічі, у якій взяли участь начальник Управління ДМС України Київщини Олексій Пустовіт та керівники територіальних і структурних підрозділів, було підсумовано результати роботи Управління протягом першого півріччя 2018 року.
Зокрема, у звітний період працівники територіальних підрозділів області оформили майже 30 тисяч паспортів громадянина України (<foreign>ID</foreign>-картка), понад 140 тисяч паспортів громадянина України для виїзду за кордон та близько 900 посвідок на постійне проживання в Україні. Від іноземних громадян та осіб без громадянства було прийнято до розгляду близько 600 клопотань про отримання дозволу на імміграцію, понад 500 – на імміграцію, а також оформлено понад тисячу посвідок на тимчасове проживання.
Крім того, з початку року на території Київської області виявили понад 300 нелегальних мігрантів. </body>