<id>A</id>
<author_surname></author_surname>
<author_name></author_name>
<title>Результат земельних торгів за 4 місяці уже значно перевищив минулорічний показник</title>
<publ_in>Держгеокадастр</publ_in>
<url>http://land.gov.ua/rezultat-zemelnykh-torhiv-za-4-misiatsi-uzhe-znachno-perevyshchyv-mynulorichnyi-pokaznyk/</url>
<publ_part></publ_part>
<publ_place>Київ</publ_place>
<publisher></publisher>
<year>2018</year>
<pages></pages>
<length>224</length>
<alt_orth>0</alt_orth>
<errors></errors>
<comments></comments>
<body>За чотири місяці 2018 року територіальні органи Держгеокадастру на земельних торгах реалізували 639 прав оренди на земельні ділянки сільськогосподарського призначення державної власності. Загальна площа переданих в оренду ділянок склала 14,53 тис. гектарів.
Найбільш активно земельні аукціони проводилися у Тернопільській (74 земельні ділянки загальною площею 858,22 га), у Сумській (69 ділянок площею 2 087,04 га) та у Чернігівській (57 ділянок площею 2 116,93 га) областях.
Стартова річна орендна плата за користування земельними ділянками була визначена на рівні 8,29% від нормативної грошової оцінки земель або близько 18 891,52 тис. гривень. За результатами земельних торгів розмір орендної плати у середньому по Україні вдалося підвищити до 19,28% від нормативної грошової оцінки, що дозволить додатково наповнити місцеві бюджети на 43,95 млн гривень.
Зазначимо, що поточні показники, уже значно перевищують результати першого півріччя минулого року в частині кількості реалізованих лотів та середньої орендної ставки.  Для порівняння: у першому півріччі 2017 року стартовий розмір річної орендної плати за продані на торгах земельні ділянки в середньому становив 7,26% від нормативної грошової оцінки, за результатами торгів – 12,10%.  Було реалізовано  614 прав оренди.
За підсумком 2017 року середня ставка оренди державних земель сільськогосподарського призначення в ході земельних аукціонів склала 14,76%.
<b>Довідково:</b>
Усього станом на 27 квітня 2018 року перелік земельних ділянок сільськогосподарського призначення державної власності, права оренди на які можуть бути реалізовані на земельних торгах, включає 8 563 ділянки загальною площею 164 970,13 гектара.</body>