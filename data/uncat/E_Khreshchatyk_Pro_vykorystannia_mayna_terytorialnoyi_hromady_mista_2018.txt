<id>E</id>
<author_surname></author_surname>
<author_name></author_name>
<title>Про використання майна територіальної громади міста Києва для розвитку послуг з використанням інформаційно-телекомунікаційних технологій</title>
<publ_in>Хрещатик</publ_in>
<url>http://www.kreschatic.kiev.ua/ua/4712/doc/1539273516.html</url>
<publ_part></publ_part>
<publ_place>Київ</publ_place>
<publisher></publisher>
<year>2018</year>
<pages></pages>
<length>370</length>
<alt_orth>0</alt_orth>
<errors></errors>
<comments></comments>
<body>Відповідно до законів України «Про місцеве самоврядування в Україні», «Про телекомунікації», рішення Київської міської ради від 02 липня 2015 року № 654/1518 «Про затвердження Комплексної міської цільової програми «Електронна столиця» на 2015–2018 роки», з метою забезпечення належних умов для розміщення, модернізації, експлуатаційного та технічного обслуговування засобів інформатизації в/на об’єктах майна територіальної громади міста Києва Київська міська рада
<emphasis>вирішила:</emphasis>
1. Структурним підрозділам виконавчого органу Київської міської ради (Київської міської державної адміністрації), районним в місті Києві державним адміністраціям, підприємствам, установам та організаціям, що належать до комунальної власності територіальної громади міста Києва або передані до сфери управління виконавчого органу Київської міської ради (Київської міської державної адміністрації), за якими на праві оперативного управління або господарського відання відповідно закріплені об’єкти майна територіальної громади міста Києва, забезпечити Департаменту інформаційно-комунікаційних технологій виконавчого органу Київської міської ради (Київської міської державної адміністрації), комунальному підприємству «Інформатика» виконавчого органу Київської міської ради (Київської міської державної адміністрації), спеціалізованому комунальному підприємству «Київтелесервіс», комунальному підприємству «Головний інформаційно-обчислювальний центр» за відповідним зверненням Департаменту інформаційно-комунікаційних технологій виконавчого органу Київської міської ради (Київської міської державної адміністрації) можливість визначати в/на зазначених об’єктах майна територіальної громади міста Києва місця для розміщення в інтересах територіальної громади міста Києва засобів інформатизації за переліком згідно з додатком до цього рішення, а також можливість на безоплатній основі здійснювати розміщення зазначених засобів інформатизації, їх підключення до мереж електропостачання та мережі Інтернет.
2. Департаменту інформаційно-комунікаційних технологій виконавчого органу Київської міської ради (Київської міської державної адміністрації), комунальному підприємству «Інформатика» виконавчого органу Київської міської ради (Київської міської державної адміністрації), спеціалізованому комунальному підприємству «Київтелесервіс», комунальному підприємству «Головний інформаційно-обчислювальний центр» під час розміщення засобів інформатизації, зазначених в пункті 1 цього рішення, забезпечити відшкодування витрат за спожиту електроенергію та інших експлуатаційних витрат у встановленому порядку.
3. Контроль за виконанням цього рішення покласти на постійну комісію Київської міської ради з питань транспорту, зв’язку та реклами та постійну комісію Київської міської ради з питань власності.
Київський міський голова В. Кличко
Додаток до рішення Київської міської ради від 27.09.2018 № 1528/5592
<b>Перелік засобів інформатизації, що розміщуються на об’єктах майна територіальної громади міста Києва в інтересах територіальної громади міста Києва Департаментом інформаційно-комунікаційних технологій виконавчого органу Київської міської ради (Київської міської державної адміністрації), комунальним підприємством «Інформатика» виконавчого органу Київської міської ради (Київської міської державної адміністрації), спеціалізованим комунальним підприємством «Київтелесервіс», комунальним підприємством «Головний інформаційно-обчислювальний центр»</b>
</body>