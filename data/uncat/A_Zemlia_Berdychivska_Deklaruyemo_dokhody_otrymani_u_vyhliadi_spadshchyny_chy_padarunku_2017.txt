<id>A</id>
<author_surname></author_surname>
<author_name></author_name>
<title>Декларуємо доходи, отримані у вигляді спадщини чи подарунку</title>
<publ_in>Земля Бердичівська</publ_in>
<url>https://www.zb.zt.ua/декларуємо-доходи-отримані-у-вигляді/</url>
<publ_part></publ_part>
<publ_place>Бердичів</publ_place>
<publisher></publisher>
<year>2017</year>
<pages></pages>
<length>233</length>
<alt_orth>0</alt_orth>
<errors></errors>
<comments></comments>
<body>Бердичівська ОДПІ повідомляє, що фізичні особи – резиденти, які отримали у 2016 році спадщину (подарунок) від фізичної особи – резидента, який не відноситься до члена сім’ї першого ступеня споріднення, сплачують податок на доходи фізичних осіб за ставкою 5 відсотків від вартості будь-якої спадщини (подарунка).
Таким фізичним особам необхідно подати податкову декларацію про майновий стан і доходи до податкової інспекції за місцем свого проживання <emphasis>не пізніше 03 травня 2017 року</emphasis> та задекларувати отримані доходи, які також слід оподаткувати військовим збором за ставкою 1,5 відсотка. Нараховані самостійно в декларації податок на доходи фізичних осіб та військовий збір необхідно сплатити <emphasis>не пізніше 28 липня 2017 року</emphasis>.
Фізичні особи – платники податку, які одержали дохід у вигляді спадщини (подарунка), що згідно з Кодексом оподатковується за нульовою ставкою податку, не зобов’язані включати вартість (суму) такої спадщини (подарунка) до складу загального річного оподатковуваного доходу та подавати річну податкову декларацію про майновий стан і доходи, але за умови відсутності інших підстав для подання декларації.
Дохід у вигляді вартості успадкованого майна, який оподатковується за нульовою ставкою податку, звільняється від оподаткування військовим збором.
Фізичні особи – платники податку, які одержали дохід лише у вигляді об’єктів спадщини (подарунка) і сплатили податок на доходи з фізичних осіб та військовий збір до їх нотаріального оформлення, не зобов’язані включати вартість (суму) такої спадщини (подарунка) до складу загального річного оподатковуваного доходу та подавати річну податкову декларацію про майновий стан і доходи.</body>