<id>A</id>
<author_surname></author_surname>
<author_name></author_name>
<title>Підсумки тижня: Діяльність Держгеокадастру в цифрах</title>
<publ_in>Держгеокадастр</publ_in>
<url>http://land.gov.ua/pidsumky-tyzhnia-diialnist-derzhheokadastru-v-tsyfrakh-148/</url>
<publ_part></publ_part>
<publ_place>Київ</publ_place>
<publisher></publisher>
<year>2018</year>
<pages></pages>
<length>317</length>
<alt_orth>0</alt_orth>
<errors></errors>
<comments></comments>
<body><i>Держгеокадастр пропонує ознайомитися з ключовими показниками своєї роботи за минулий тиждень.</i>
<b>Організація земельних торгів.</b> За тиждень з 23 лютого до 2 березня 2018 року головні управління Держгеокадастру в областях включили до переліку земельних ділянок державної власності, права оренди на які можуть бути реалізовані на земельних торгах, 40 ділянок. Загальна площа запропонованих земельних ділянок становить 1 362,93 гектара. З них: у Харківській області до переліку додано 14 ділянок (565,57 га), у Полтавській – 13 (256,94 га), у Хмельницькій – 9 (477,02 га), у Кіровоградській – 4 (63,40 га).
Усього станом на 2 березня 2018 року перелік включає 8 547 земельних ділянок загальною площею 168 173,60 гектара.
<b>Виділення землі учасникам АТО.</b> За тиждень головними управліннями Держгеокадастру в областях прийнято 1 755 наказів про виділення земельних ділянок учасникам АТО та родинам загиблих воїнів. Найбільше наказів про передачу земельних ділянок із земель сільськогосподарського призначення державної власності прийнято головними управліннями Держгеокадастру у Вінницькій – 316, Київській – 223, Сумській – 199, Житомирській – 182 областях.
За тиждень головними управліннями Держгеокадастру в областях надано у власність учасникам АТО 290 земельних ділянок загальною площею 407,6 гектара. Найбільше ділянок із земель сільськогосподарського призначення державної власності надано у Вінницькій – 53, Полтавській – 36, Київській та Миколаївській – по 26, Харківській – 22 областях.
<b>Ведення земельного кадастру.</b> Державні кадастрові реєстратори протягом тижня зареєстрували 26 806 земельних ділянок та видали 19 562 витяги із Державного земельного кадастру про земельну ділянку.
Усього з початку року за заявами громадян зареєстровано 189 812 земельних ділянок та видано 148 259 витягів з кадастрової системи про земельну ділянку. 
<b>Екстериторіальність погодження проектів землеустрою.</b> За тиждень з 23 лютого до 2 березня 2018 року до територіальних органів Держгеокадастру надійшло на погодження за принципом екстериторіальності 6 195 проектів землеустрою щодо відведення земельних ділянок. За цей період експертами опрацьовано 5 442 проекти.
Усього з початку реалізації пілотного проекту із запровадження принципу екстериторіальності погодження проектів землеустрою щодо відведення земельної ділянки до територіальних органів Держгеокадастру надійшло 386 497 проектів землеустрою. Станом на 2 березня експертами опрацьовано 382 093 проекти.</body>