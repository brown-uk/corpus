<id>A</id>
<author_surname>Тільнова</author_surname>
<author_name>Інна</author_name>
<title>Точка опори</title>
<publ_in>Нова Газета</publ_in>
<url>http://novagazeta.kr.ua/index.php/podii/118-reformi/2468-tochka-opori</url>
<publ_part></publ_part>
<publ_place>Кропивницький</publ_place>
<publisher></publisher>
<year>2018</year>
<pages></pages>
<length>245</length>
<alt_orth>0</alt_orth>
<errors></errors>
<comments></comments>
<body>У 54 навчальних закладах відбулося пониження ступеня, 167 шкіл втратили статус юридичної особи. Всього 26397 учнів навчаються в опорних закладах, із них довозять 3845 учнів. Із 2205 км доріг, якими возять дітей до школи шкільні автобуси, 579 кілометрів перебувають у незадовільному стані (дані МОН станом на 1 листопада 2017 року).
Усі блага, які придбавають за кошти освітньої субвенції, у першу чергу потрапляють до опорних шкіл – зокрема, комп’ютерні класи, обладнання для профільних кабінетів, шкільні автобуси. До речі, фінансування освітньої субвенції розподіляється відповідно до кількості дітей незалежно від того, опорна школа чи філія.
Що робити, якщо в селі залишилася одна дитина шкільного віку, як, наприклад, в тій самій Костянтинівці Устинівського району, де школи не було і до реформи? Чиновники освітнього департаменту запевняють: закон є закон, і ця проблема не ляже на плечі батьків і дитину обов’язково забезпечать доступом до навчання. Хай то буде індивідуальний план чи найнята за кошти району машина, яка возитиме школяра до «храму науки».
Ця схема не нова
Орієнтиром для українських реформаторів став польський досвід. У <b>Польщі</b> закриття малих сільських шкіл зіткнулося з запеклим опором з боку суспільства. Конфлікти виникали буквально в кожній громаді, саме завдяки цьому зекономлені від оптимізації шкіл кошти вкладали в опорні школи. Досить успішний досвід оптимізації шкільної мережі має Молдова. Там відповідний проект у 2010–2015 рр. фінансував Світовий банк.
Так само і в <b>Угорщині</b> свого часу уряд зобов’язав школи протягом року укрупнити класи. Правда, результатом такої вимоги став серйозний брак освіти, особливо для малозабезпечених ромських дітей у бідних селах.</body>