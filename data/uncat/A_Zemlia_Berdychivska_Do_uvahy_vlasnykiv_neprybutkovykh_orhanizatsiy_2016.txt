<id>A</id>
<author_surname></author_surname>
<author_name></author_name>
<title>До уваги неприбуткових організацій, в тому числі житло-будівельних кооперативів, дачних, садівничих та гаражних кооперативів, ОСББ, асоціацій власників житлових будинків!</title>
<publ_in>Земля Бердичівська</publ_in>
<url>https://www.zb.zt.ua/до-уваги-неприбуткових-організацій-в/</url>
<publ_part></publ_part>
<publ_place>Бердичів</publ_place>
<publisher></publisher>
<year>2016</year>
<pages></pages>
<length>289</length>
<alt_orth>0</alt_orth>
<errors></errors>
<comments></comments>
<body>16 липня 2016 року набрала чинності постанова Кабінету Міністрів України № 440 від 13.07.2016р. «Про затвердження Порядку ведення Реєстру неприбуткових установ та організацій, включення неприбуткових підприємств, установ та організацій до Реєстру та виключення з Реєстру».
Бердичівська ОДПІ звертає увагу, що відповідно до вимог чинного законодавства з 01.01.2017 р. установчі документи неприбуткових організацій (крім іншого) повинні:
- містити заборону розподілу отриманих доходів або їх частини серед засновників (учасників), членів такої організації, працівників (крім оплати їхньої праці, нарахування єдиного соціального внеску), членів органів управління та інших пов’язаних з ними осіб;
- передбачати передачу активів одній або кільком неприбутковим організаціям відповідного виду або зарахування до доходу бюджету у разі припинення юридичної особи (у результаті її ліквідації, злиття, поділу, приєднання або перетворення). Ця вимога не поширюється на об’єднання та асоціації об’єднань співвласників багатоквартирних будинків;
-передбачати, що доходи (прибутки) неприбуткової організації використовуються виключно для фінансування видатків на утримання такої організації, реалізації мети (цілей, завдань) та напрямів діяльності, визначених її установчими документами.
На сьогодні, у статутах більшості неприбуткових організацій відсутні вищезазначені норми і це не дає їм можливості з 01.01.2017 року залишатися в статусі неприбуткових. Тож таким організаціям необхідно перереєструвати свої установчі документи (статути) шляхом доповнення їх необхідними нормами та подати до ДПІ у м. Полтаві реєстраційну заяву із позначкою «зміни» і копії змінених установчих документів (статутів) Житлово-будівельні кооперативи також подають завірені ними копії документів, що підтверджують дату прийняття в експлуатацію закінченого будівництвом житлового будинку та факт спорудження або придбання такого будинку житлово-будівельним (житловим) кооперативом. Всі інші неприбуткові установи, документи яких відповідають вимогам Постанови КМУ №440 повинні надати до ДПІ інформацію щодо відповідності.

Неприбуткові підприємства, установи та організації, які не приведуть свої установчі документи у відповідність із нормами Податкового кодексу України до 1 січня 2017 року – не будуть включені до Реєстру неприбуткових установ та організацій.</body>