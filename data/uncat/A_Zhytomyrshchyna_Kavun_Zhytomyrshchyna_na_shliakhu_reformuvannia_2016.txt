<id>A</id>
<author_surname>Кавун</author_surname>
<author_name>Галина</author_name>
<title>«Житомирщина»: на шляху реформування</title>
<publ_in>Житомирщина</publ_in>
<url>http://zhytomyrschyna.zt.ua/index.php/2016-05-04-17-27-19/2016-05-04-18-57-15/32-zhytomyrshchyna-na-shliakhu-reformuvannia</url>
<publ_part></publ_part>
<publ_place>Житомир</publ_place>
<publisher></publisher>
<year>2016</year>
<pages></pages>
<length>706</length>
<alt_orth>0</alt_orth>
<errors></errors>
<comments></comments>
<body>Подання про рішення трудового колективу редакції були надіслані обласній державній адміністрації та обласній раді. Згідно із Законом, друкуємо розпорядження голови облдержадміністрації С.О.Машковського, видане з цього приводу.
У спосіб, передбачений механізмом реалізації Закону «Про реформування державних і комунальних друкованих засобів масової інформації», обласна рада на подання колективу редакції не відреагувала. Як відомо, рішення «Про вихід зі складу засновників редакції газети «Житомирщина» з ініціативи голови обласної ради було прийнято на другій сесії обласної ради 24 грудня минулого року — саме того дня, коли Верховна Рада ухвалила в остаточній редакції Закон про реформування преси.
Після прийняття урядового рішення і внесення відповідних змін до держреєстрів буде змінено й інформацію про засновництво газети «Житомирщина» та її редакції. Що стосується назви, цільового призначення й тематичного спрямування, то вони в газеті «Житомирщина» залишаються незмінними. Як, сподіваємося, і прихильність читачів.
<b>Про реформування друкованого засобу масової інформації «Житомирщина» та редакції газети «Житомирщина», співзасновником яких є обласна державна адміністрація

Розпорядження голови обласної державної адміністрації від 16 березня 2016 року № 73</b>
Відповідно до статті 5 Закону України «Про місцеві державні адміністрації», статей 4, 12 Закону України «Про реформування державних і комунальних друкованих засобів масової інформації», статей 8, 20, 21, 22 Закону України «Про друковані засоби масової інформації (пресу) в Україні», на підставі пропозиції трудового колективу редакції газети «Житомирщина» стосовно способу реформування:
1. Вийти зі складу співзасновників друкованого засобу масової інформації «Житомирщина» та редакції газети «Житомирщина» шляхом перетворення редакції членами її трудового колективу у суб’єкт господарювання із збереженням назви, цільового призначення, мови видання і тематичної спрямованості друкованого засобу масової інформації з поверненням до обласного бюджету внеску облдержадміністрації в статутний фонд редакції газети «Житомирщина».
2. Управлінню інформаційної діяльності та комунікацій з громадськістю облдержадміністрації довести до відома Державного комітету телебачення і радіомовлення України, Міністерства юстиції України, трудового колективу редакції газети «Житомирщина» про вихід із складу співзасновників друкованого засобу масової інформації «Житомирщина» та редакції газети «Житомирщина».
3. Управлінню інформаційної діяльності та комунікацій з громадськістю облдержадміністрації:
1) Підготувати проект угоди (договору) про зміну складу співзасновників та збереження назви, цільового призначення, мови видання і тематичної спрямованості друкованого засобу масової інформації з редакцією газети «Житомирщина» після її перетворення відповідно до вимог Закону України «Про реформування державних і комунальних друкованих засобів масової Інформації» та вимог цивільного законодавства України у суб’єкт господарювання.
2) Укласти договір із редакцією газети «Житомирщина» на висвітлення діяльності місцевих органів влади у друкованому засобі масової інформації «Житомирщина».
4. Рекомендувати т. в. о. головного редактора редакції газети «Житомирщина» Павлову Г. Л.:
1) Вжити відповідних заходів щодо повернення до обласного бюджету 43,3% внеску облдержадміністрації від загального статутного фонду редакції газети «Житомирщина».
2) Після включення редакції до переліку друкованих засобів масової інформації та редакцій, що підлягають реформуванню на першому етапі, або з 1 січня 2017 року провести процедуру реорганізації шляхом перетворення редакції з дотриманням вимог законодавства України.
3) Після державної реєстрації та внесення до Єдиного державного реєстру відповідних записів про перетворення редакції подати заяву про перереєстрацію друкованого засобу масової інформації в порядку, визначеному Законом України «Про друковані засоби масової інформації (пресу) в Україні».
3. Контроль за виконанням цього розпорядження покласти на заступника голови обласної державної адміністрації Лагуту Я.М.
<b>Голова адміністрації
С.О.МАШКОВСЬКИЙ.
Про вихід зі складу засновників редакції газети «Житомирщина»
Рішення II сесії обласної ради VII скликання від 24 грудня 2015 року № 58</b>
Відповідно до пункту 20 частини 1 статті 43, 60 Закону України «Про місцеве самоврядування в Україні», Закону України «Про друковані засоби масової інформації (пресу) в Україні», Статуту редакції газети «Житомирщина», Установчого договору про розподіл обов’язків щодо виробничого, фінансового та матеріально-технічного забезпечення діяльності редакції газети «Житомирщина», засновниками якої є Житомирська обласна державна адміністрація, обласна рада та трудовий колектив редакції газети «Житомирщина», враховуючи рекомендації постійної комісії обласної ради з питань бюджету і комунальної власності від 18.12.15, обласна рада
<emphasis>вирішила</emphasis>:
1. Вийти зі складу співзасновників редакції газети «Житомирщина».
2. Повернути у спільну власність територіальних громад сіл, селищ міст області майно, яке було внесено до статутного фонду (капіталу) редакції газети «Житомирщина».
3. Доручити голові обласної ради здійснити організаційно-правові заходи щодо виходу обласної ради зі складу співзасновників редакції газети «Житомирщина» та повернення майна, яке було внесено до статутного фонду (капіталу) редакції.
4. Закріпити майно, вилучене із статутного фонду (капіталу) редакції газети «Житомирщина», на балансі комунальної установи по експлуатації адмінбудинків Житомирської обласної ради на праві оперативного управління.
5. Контроль за виконанням рішення покласти на постійну комісію обласної ради з питань бюджету і комунальної власності.
<b>Голова обласної ради
А.В.ЛАБУНСЬКА</b> </body>