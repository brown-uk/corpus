<id>E</id>
<author_surname></author_surname>
<author_name></author_name>
<title>Положення про департамент охорони здоров’я Львівської обласної державної адміністрації</title>
<publ_in></publ_in>
<url>http://www.health-loda.gov.ua/files/polozennja%20doz.pdf</url>
<publ_part></publ_part>
<publ_place>Львів</publ_place>
<publisher></publisher>
<year>2018</year>
<pages>3-7</pages>
<length>1319</length>
<alt_orth>0</alt_orth>
<errors></errors>
<comments></comments>
<body>5.27. Проводить у встановленому Кабінетом Міністрів України порядку державну акредитацію закладів охорони здоров’я;
5.28. Організовує проведення у встановленому порядку атестацій лікарів та інших категорій медичних працівників;
5.29. Сприяє розвитку медичної науки і техніки, створює належні умови для впровадження у практику наукових досягнень, передового досвіду у сфері охорони здоров’я;
5.30. Укладає із закладами охорони здоров’я, що не належать до сфери управління, договори про медичне обслуговування населення області та здійснює контроль за їх виконанням;
5.31. Сприяє реалізації права громадян на участь в управлінні охороною здоров’я шляхом проведення відповідної громадської експертизи, налагодження діяльності громадських консультативних або наглядових рад, громадських організацій працівників охорони здоров’я та інших об’єднань громадян;
5.32. Проводить моніторинг, аналіз громадської думки щодо якості та доступності медичного обслуговування населенню області, забезпечує підготовку пропозицій для врахування зазначеної інформації під час формування та забезпечення реалізації державної політики у сфері охорони здоров’я;
5.33. Здійснює постійний контроль за додержанням актів законодавства з питань охорони здоров’я керівниками закладів охорони здоров’я сфери МОЗ України;
5.34. Організовує правове виховання працівників сфери охорони здоров’я, ознайомлює із законодавством про охорону здоров’я;
5.35. Здійснює організаційно-методичне керівництво, функціональне управління та контроль за діяльністю вищих медичних та фармацевтичних навчальних закладів I-II рівня акредитації, що належать до сфери його управління;
5.36. Прогнозує потребу закладів охорони здоров’я області у фахівцях різних спеціальностей для сфери охорони здоров’я, формує замовлення на підготовку, перепідготовку та атестацію працівників охорони здоров’я;
5.37. Забезпечує надання першого робочого місця випускникам вищих медичних навчальних закладів усіх рівнів акредитації, які навчалися за державним замовленням;
5.38. Забезпечує у межах своїх повноважень дотримання вимог законодавства з охорони праці, пожежної безпеки;
5.39. Забезпечує у межах своїх повноважень виконання заходів з мобілізаційної підготовки та мобілізації;
5.40. Організовує у межах своїх повноважень планування і контроль виконання заходів цивільного захисту населення і територій від наслідків надзвичайних ситуацій техногенного, природного та військового характеру;
5.41. Організовує і здійснює медико-санітарне забезпечення під час ліквідації наслідків надзвичайних ситуацій;
5.42. Забезпечує у визначений законом строк розгляд звернень громадян та їх об’єднань, вживає заходів до усунення причин, що породжують скарги громадян про порушення їх прав і законних інтересів, здійснює контроль за цією роботою у закладах охорони здоров’я;
5.43. Опрацьовує і розглядає у встановленому законодавством порядку запити і звернення народних депутатів України та депутатів відповідних місцевих рад;
5.44. Проводить роботу, пов’язану з розробленням та здійсненням заходів щодо медичного обслуговування біженців, а також депортованих осіб, які добровільно повертаються до регіонів їх колишнього проживання;
5.45. Бере участь у виконанні загальнодержавних, регіональних, інших програм щодо запобігання і зменшення вживання алкоголю та тютюнових виробів та їх шкідливого впливу на здоров’я населення, забезпечує проведення профілактичних і лікувальних заходів цього спрямування.
5.46. Вживає заходів щодо реалізації закладами охорони здоров’я області міжнародних програм і сприяє розвитку міжнародного співробітництва у сфері охорони здоров’я;
5.47. Вносить на розгляд Комісії з нагород облдержадміністрації подання щодо нагородження працівників закладів охорони здоров’я області державними нагородами та почесними званнями;
5.48. Розглядає питання та вносить відповідне подання до МОЗ України щодо відзначення працівників закладів охорони здоров’я області відомчими заохочувальними відзнаками МОЗ України, запроваджує інші форми заохочення їх праці;
5.49. Організовує роботу з укомплектування, зберігання, обліку та використання архівних документів;
5.50. Забезпечує у межах своїх повноважень реалізацію державної політики стосовно захисту інформації з обмеженим доступом;
5.51. Бере участь у вирішенні відповідно до законодавства колективних трудових спорів (конфліктів);
5.52. Організовує роботу з захисту персональних даних у підпорядкованих медичних закладах;
5.53. Інформує населення відповідного регіону через засоби масової інформації про шкоду, якої завдає здоров’ю людини вживання тютюнових виробів, і про проведення запобіжних та профілактичних заходів для обмеження вживання тютюнових виробів серед населення, його захисту, насамперед дітей та молоді, від шкідливого впливу на їх здоров’я;
5.54. Здійснює інші передбачені законом повноваження у сфері охорони здоров’я.
6. Департамент має право:
6.1. Надавати згідно із законодавством обов’язкові для виконання розпорядження керівникам закладів охорони здоров’я, підприємств, установ, організацій, їх філій, відділень незалежно від форми власності і громадянам з питань, що належать до його компетенції, порушувати питання про їх відповідальність у порядку, встановленому законодавством;
6.2. Залучати спеціалістів інших структурних підрозділів облдержадміністрації, підприємств, установ та організацій, об’єднань громадян (за погодженням з їх керівниками) для розгляду питань, що належать до його компетенції;
6.3. Одержувати у встановленому порядку від інших структурних підрозділів обласної держадміністрації, органів місцевого самоврядування, підприємств, установ та організацій усіх форм власності інформацію, документи та інші матеріали, а від місцевих органів державної статистики – безоплатно статистичні дані, необхідні для виконання покладених на нього завдань;
6.4. Видавати накази, скликати у встановленому порядку наради з питань, що належать до його компетенції;
6.5. Вносити у встановленому порядку пропозиції щодо удосконалення роботи обласної держадміністрації у відповідній галузі;
6.6. Користуватись у встановленому порядку інформаційними базами органів виконавчої влади, системами зв’язку і комунікацій, мережами спеціального зв’язку та іншими технічними засобами;
6.7. У визначеному Законом України «Про захист персональних даних» обробляти персональні дані фізичних осіб з метою забезпечення цивільно-правових, господарських, трудових відносин, адміністративно-правових, податкових відносин, відносин у сфері бухгалтерського обліку та відносин у сфері управління людськими ресурсами, зокрема кадровим потенціалом, відносин у сфері охорони здоров’я, відносин у сфері статистики тощо.
6.8. Залучати провідних фахівців закладів охорони здоров’я області до координування та аудиту діяльності закладів охорони здоров’я за окремими медичними спеціальностями шляхом призначення їх головними позаштатними спеціалістами Департаменту;
6.9. Висвітлювати діяльність Департаменту і закладів охорони здоров’я області через власний інтернет-портал і сторінку в соціальних мережах.
7. Департамент під час виконання покладених на нього завдань взаємодіє з іншими виконавчими органами, структурними підрозділами облдержадміністрації, органами місцевого самоврядування, а також закладами охорони здоров’я, вищими навчальними закладами, підприємствами, установами, організаціями та об’єднаннями громадян.
8. Департамент очолює директор, який призначається на посаду і звільняється з посади головою облдержадміністрації згідно із законодавством про державну службу.
8.1. Директор Департаменту має одного заступника директора Департаменту-начальника управління.
8.2. Заступника директора Департаменту-начальника управління призначає на посаду та звільняє з посади директор Департаменту згідно із законодавством про державну службу.
8.3. На час відсутності директора Департаменту чи неможливості здійснення ним своїх повноважень з інших причин його обов’язки виконує заступник директора департаменту-начальник управління, а в разі його відсутності один із державних службовців Департаменту відповідно до розпорядження голови обласної державної адміністрації або наказу директора Департаменту.
9. Директор Департаменту:
9.1. Здійснює керівництво діяльністю Департаменту, несе персональну відповідальність за виконання покладених на Департамент завдань перед головою обласної державної адміністрації;
9.2. Подає на затвердження голові обласної державної адміністрації положення про Департамент;
9.3. Планує роботу Департаменту, вносить пропозиції щодо формування планів роботи обласної держадміністрації;
9.4. Звітує перед головою обласної держадміністрації про виконання покладених на Департамент завдань та затверджених планів роботи;
9.5. Вносить пропозиції щодо розгляду на засіданнях колегії обласної державної адміністрації питань, що належать до компетенції Департаменту, та розробляє проекти відповідних рішень;
9.6. Представляє інтереси Департаменту у взаємовідносинах з іншими структурними підрозділами місцевої держадміністрації, з міністерствами, іншими центральними органами виконавчої влади, органами місцевого самоврядування, підприємствами, установами та організаціями – за дорученням керівництва обласної державної держадміністрації;
9.7. Подає на затвердження голови обласної держадміністрації проекти кошторису та штатного розпису Департаменту в межах визначеної граничної чисельності та фонду оплати праці його працівників;
9.8. Призначає на посаду та звільняє з посади у порядку, передбаченому законодавством про державну службу, державних службовців Департаменту, присвоює їм ранги державних службовців, заохочує їх та притягає до дисциплінарної відповідальності;
9.9. Приймає на роботу та звільняє з роботи у порядку, передбаченому законодавством про працю, працівників Департаменту, які не є державними службовцями, заохочує їх та притягає до дисциплінарної відповідальності;
9.10. Організовує роботу з підвищення рівня професійної компетентності державних службовців структурного підрозділу;
9.11. Забезпечує дотримання працівниками Департаменту правил внутрішнього трудового розпорядку та виконавської дисципліни;
9.12. Визначає ступінь відповідальності заступників директора, керівників структурних підрозділів Департаменту; видає у межах своєї компетенції накази, організовує і контролює їх виконання;
9.13. Затверджує положення про структурні підрозділи Департаменту і функціональні обов’язки його працівників;
9.14. Розпоряджається коштами у межах затвердженого кошторису доходів і видатків на утримання Департаменту;
9.15. Погоджує призначення на посади та звільнення з посад керівників закладів охорони здоров’я, що підпорядковані Департаменту;
9.16. Погоджує призначення на посади та звільнення з посад керівників закладів охорони здоров’я, що належать до сфери управління відповідних територіальних органів самоврядування;
9.17. За поданнями керівників закладів охорони здоров’я області погоджує призначення та звільнення заступників їх керівників;
9.18. Накладає на керівників закладів охорони здоров’я дисциплінарні стягнення та видає з цього приводу відповідних наказів, у випадку виявлення порушень норм чинного законодавства чи відповідних галузевих нормативних документів.
</body>