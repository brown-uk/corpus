<id>E</id>
<author_surname></author_surname>
<author_name></author_name>
<title>Про затвердження Порядку надання допомоги по частковому безробіттю</title>
<publ_in></publ_in>
<url>http://zakon2.rada.gov.ua/laws/show/z0756-13</url>
<publ_part></publ_part>
<publ_place></publ_place>
<publisher></publisher>
<year>2013</year>
<pages></pages>
<length>592</length>
<alt_orth>0</alt_orth>
<errors></errors>
<comments></comments>
<body>2.3.2. У разі зупинення (скорочення) виробництва та тривалості робочого часу працівників, яке є вимушеним, оскільки вичерпано всі можливі заходи запобігання йому, що підтверджується узгодженим рішенням роботодавця та виборним органом профспілкової організації, з якою укладено колективний договір, за результатами консультацій між ними:
заяву (додаток 1);
копію наказу підприємства про зупинення (скорочення) виробництва та тривалості робочого часу, завірену печаткою підприємства, в якому зазначено обставини, що призвели до зупинення (скорочення) виробництва, його початок та тривалість;
копію спільного рішення підприємства та виборного органу профспілкової організації або вільно обраного представника (представників) працівників підприємства (у разі відсутності первинної профспілкової організації), з яким (якими) укладено колективний договір, за результатами консультацій між ними про те, що зупинення (скорочення) виробництва є вимушеним (вичерпано всі можливі заходи запобігання);
відомості про працівників (прізвище, ім’я, по батькові, реєстраційний номер облікової картки платника податків або серія та номер паспорта (для фізичних осіб, які через свої релігійні переконання відмовляються від прийняття реєстраційного номера облікової картки платника податків та повідомили про це відповідний державний орган і мають відмітку в паспорті)), у яких виникло право на допомогу по частковому безробіттю відповідно до пункту 1.5 розділу І цього Порядку;
висновок організації роботодавців обласного рівня або галузевої організації роботодавців про те, що зупинення (скорочення) виробництва на підприємстві або в цеху, дільниці із замкнутим циклом виробництва (структурному підрозділі підприємства, у якому здійснюються всі етапи технологічного процесу з виробництва певного виду продукції у межах такого підрозділу) має невідворотний та тимчасовий характер, не залежить від організаційно-виробничих причин, зазначених у пункті 1.2 розділу І цього Порядку, не має сезонного характеру, або підтвердження форс-мажорних обставин, що призвели до зупинення (скорочення) виробництва, видане Торгово-промисловою палатою України або іншим уповноваженим органом відповідно до чинного законодавства;
довідку про відсутність заборгованості з виплати заробітної плати, що виникла до зупинення (скорочення) виробництва;
довідку про відсутність несплачених фінансових санкцій за недодержання норм Закону України «Про загальнообов’язкове державне соціальне страхування на випадок безробіття» та (або) Закону України «Про зайнятість населення».
2.4. Територіальний орган вживає заходів щодо залучення до громадських робіт працівників (за їх бажанням) у разі їх обліку в територіальному органі на умовах, визначених чинним законодавством.
Допомога по частковому безробіттю таким працівникам надається в межах строку зупинення (скорочення) виробництва на підприємстві з наступного дня після закінчення їх участі в громадських роботах на умовах, визначених цим Порядком.
2.5. Територіальний орган забезпечує подання на розгляд комісії узагальненої інформації про результати вжитих територіальним органом заходів щодо запобігання вивільненню працівників та інформації про відсутність або наявність заборгованості зі сплати підприємством єдиного внеску на загальнообов’язкове державне соціальне страхування.
2.6. Персональний склад комісії затверджується територіальним органом і включає: представника відповідного територіального органу (дві особи); представника управління економічного розвитку і торгівлі місцевої державної адміністрації (одна особа); представників сторін соціального діалогу від профспілкового органу (три особи); представників сторін соціального діалогу від роботодавців (три особи).
Очолює комісію заступник керівника територіального органу або особа, яка його заміщує.
Питання про надання або відмову у наданні допомоги по частковому безробіттю розглядається комісією протягом 10 календарних днів з дати подання підприємством заяви та документів, зазначених у пункті 2.3 цього розділу.
У разі подання неповного пакета документів або наявності в окремих документах помилок комісія в строки, передбачені цим пунктом, приймає рішення про повернення пакету документів підприємству для доповнення або доопрацювання. Після доповнення або доопрацювання цих документів підприємство має право повторно звернутися до територіального органу.
У разі повторного подання підприємством пакета документів після їх доповнення або доопрацювання з урахуванням зауважень, викладених у протоколі засідання комісії, питання про надання або відмову в наданні допомоги по частковому безробіттю розглядається комісією протягом 5 календарних днів з дати повторного подання підприємством документів відповідно до вимог цього Порядку.
Комісії та територіальному органу забороняється вимагати інші документи, ніж ті, що визначені цим Порядком.
</body>