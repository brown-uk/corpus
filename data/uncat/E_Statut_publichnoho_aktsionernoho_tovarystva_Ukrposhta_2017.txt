<id>E</id>
<author_surname></author_surname>
<author_name></author_name>
<title>Статут публічного акціонерного товариства «Укрпошта»</title>
<publ_in></publ_in>
<url>https://ukrposhta.ua/wp-content/uploads/2017/02/Статут-ПАТ-УКРПОШТА.pdf</url>
<publ_part></publ_part>
<publ_place>Київ</publ_place>
<publisher></publisher>
<year>2017</year>
<pages>6-8</pages>
<length>723</length>
<alt_orth>0</alt_orth>
<errors></errors>
<comments></comments>
<body>2.3. Товариство може здійснювати будь-які інші види господарської діяльності, якщо вони не заборонені законодавством та спрямовані на досягнення мети діяльності Товариства.
2.4. Окремі види господарської діяльності, для провадження яких відповідно до законодавства необхідно отримати спеціальний дозвіл або ліцензію, Товариство провадить після їх отримання в установленому порядку.
2.5. Товариство має право самостійно здійснювати зовнішньоекономічну діяльність у будь-якій сфері, пов’язаній з предметом його діяльності. Під час здійснення зовнішньоекономічної діяльності Товариство користується повним обсягом прав суб’єкта зовнішньоекономічної діяльності відповідно до чинного законодавства України.
<b>3. Юридичний статус Товариства</b>
3.1. Товариство є юридичною особою за законодавством України. Товариство вважається утвореним і таким, що набуло прав юридичної особи, з дати його державної реєстрації.
3.2. Товариство у своїй діяльності керується Конституцією України, законодавством України, актами Всесвітнього поштового союзу, цим Статутом, а також внутрішніми документами Товариства, прийнятими відповідно до цього Статуту.
3.3. Товариство має самостійний баланс, поточні та інші рахунки в банках та інших кредитних і фінансових установах як на території України, так і за її межами, печатки із своїм найменуванням, торгову марку, знаки для товарів і послуг, штампи, бланки та інші реквізити.
3.4. Товариство є юридичною особою приватного права, може набувати майнових та особистих немайнових прав, обов’язків і здійснювати їх, вчиняти правочини відповідно до вимог законодавства та цього Статуту. Товариство має право випускати цінні папери в установленому законодавством порядку.
3.5. Товариство має право виступати заявником, позивачем, відповідачем, третьою особою, учасником у судах загальної юрисдикції, судах конституційної юрисдикції, міжнародних комерційних та інших судах (у тому числі в судах іноземних держав та у міжнародних організаціях, уповноважених розглядати спори), а також мати інші права та обов’язки, що надаються юридичній особі.
3.6. Товариство діє на принципах повної господарської самостійності та самоокупності, несе відповідальність за наслідки своєї господарської діяльності та виконання зобов’язань.
Фінансово-господарська діяльність Товариства здійснюється відповідно до фінансового плану, який складається та затверджується згідно із законодавством та цим Статутом.
Товариство самостійно визначає свою організаційну структуру, встановлює чисельність працівників і штатний розпис, формує облікову політику.
Товариство має у власності майно, що обліковується на його балансі та внесене до його статутного капіталу або набуте ним на законних підставах, здійснює володіння, користування та розпорядження таким майном згідно з метою своєї діяльності з урахуванням вимог законодавства та цього Статуту.
Товариство має на праві господарського відання державне майно, що обліковується на його балансі, здійснює володіння, користування та розпорядження цим майном відповідно до мети своєї діяльності з урахуванням обмежень, установлених законом, іншими нормативно-правовими актами та цим Статутом.
Товариство не відповідає за зобов’язаннями держави, а держава не відповідає за зобов’язаннями Товариства. Товариство несе відповідальність за своїми зобов’язаннями у межах належного йому майна, набутого на праві власності відповідно до законодавства. Для реалізації мети, що стоїть перед Товариством, та здійснення господарської діяльності Товариство приймає внутрішні документи, обов’язкові для виконання всіма працівниками і підрозділами Товариства.
Товариство утворюється без обмеження строку діяльності.
3.7. Товариство має право в установленому порядку відкривати (створювати) та закривати філії, представництва, інші відокремлені підрозділи, виступати засновником та/або учасником юридичних осіб, як на території України, так і за її межами.
<b>4. Засновник, акціонер Товариства</b>
4.1. Засновником Товариства є держава в особі Міністерства інфраструктури України.
Управління корпоративними правами держави стосовно товариства здійснює Міністерство інфраструктури України.
4.2. Кожною простою акцією Товариства акціонеру надається однакова сукупність прав, включаючи право на:
1) участь в управлінні Товариством;
2) отримання дивідендів;
3) отримання у разі ліквідації Товариства частини його майна або вартості частини майна Товариства;
4) отримання інформації про господарську діяльність Товариства.
4.3. Акціонер має переважне право на придбання акцій у процесі їх приватного розміщення в установленому законодавством порядку.
4.4. Акціонер має інші права, передбачені законодавством та цим Статутом.
4.5. На вимогу акціонера Товариство зобов’язане надавати йому для ознайомлення документи та інформацію відповідно до законодавства.
4.6. Акціонер зобов’язаний:
1) дотримуватися вимог цього Статуту, інших внутрішніх документів Товариства;
2) виконувати рішення загальних зборів, інших органів Товариства;
3) виконувати свої зобов’язання перед Товариством, зокрема ті, що пов’язані з майновою участю;
4) оплачувати акції у розмірі, порядку та засобами, що передбачені законодавством і цим Статутом;
5) не розголошувати комерційної таємниці та конфіденційної інформації про діяльність Товариства;
6) не втручатися в операційно-господарську діяльність Товариства, отримувати доступ до інформації та документів, визначених законодавством, у порядку, передбаченому законодавством.
4.7. Акціонер має також інші обов’язки, передбачені законодавством.
Товариство не відповідає за зобов’язаннями акціонерів, юридичних осіб, акціонером (засновником, учасником) яких є Товариство.
Акціонер не відповідає за зобов’язаннями Товариства і несе ризик збитків, пов’язаних з діяльністю Товариства, тільки в межах належних йому акцій.
4.8. Статус акціонера на відповідну дату підтверджується випискою про стан рахунка в цінних паперах.
</body>