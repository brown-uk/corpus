<id>A</id>
<author_surname>Луцик</author_surname>
<author_name>Наталя</author_name>
<title>Франківські приватні садочки, де розвивають особистість, – огляд</title>
<publ_in>Репортер</publ_in>
<url>http://report.if.ua/socium/frankivski-pryvatni-sadochky-de-rozvyvayut-osobystist-oglyad/</url>
<publ_part></publ_part>
<publ_place>Івано-Франківськ</publ_place>
<publisher></publisher>
<year>2018</year>
<pages></pages>
<length>252</length>
<alt_orth>0</alt_orth>
<errors></errors>
<comments></comments>
<body><b>«Академія Дитинства»</b>
Міні-садок з підготовкою до школи. Крім усього необхідного, тут є заняття з хореографії, англійської мови, музики. За потреби з дітьми працює логопед. Малечу тут не лише вчать, фахівці допомагають визначити природні здібності, нахили, щоб вдосконалювати їх у майбутньому.
Англійську мову дітлахи вивчають з танцями та співами, слухають захопливі історії, беруть участь у рухливих іграх, просто бавляться, але «по-англійськи».
Щоб розвинути у дітей відчуття ритму, пластику, з ними займаються хореографією. Крім того, їх навчають розуміти музику, її зміст і непросту мову. Усе це розвиває індивідуальність, формує у дитини нестандартне, творче мислення.
Ігрова форма навчання створює емоційний комфорт, допомагає легко сприймати інформацію, логічно мислити, грамотно висловлювати свої думки, комфортно почуватися у компанії однолітків.
<b>Центр дошкільного навчання «Школярик»</b>
Нещодавно центру виповнилося п’ять років, але тутешні курси англійської працюють уже 20-й рік. «Школярик» – заклад підготовки дітей до школи, в якому всебічно розвивають дітей, розкривають їхні можливості й таланти.
Групи тут невеликі (по 8-10 дітей), увага приділяється кожному. Дошкільнята зазвичай самі хочуть ходити на курси, після занять не розходяться, прагнуть більше спілкуватися з однолітками та викладачами. Заняття відбувається двічі на тиждень по 2,5 години.
«<quote>По обличчях батьків помітно, що вони бачать, як розвиваються їхні діти, і дякують за це вихователям і викладачам</quote>», – говорить директор «Школярика» Мирослав Яцик.
На заняттях діти вчать вірші, співають, танцюють, у формі гри вивчають англійську. Кожен клас обладнаний сучасною технікою, до явищ чи предметів дітлахам показують мультфільми. На уроки англійської, а також до логопеда, сюди приходять і школярі.
Наприкінці курсів діти готують для батьків підсумкові виступи, де показують все, що вивчили.
</body>